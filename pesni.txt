
============================================
Капетане, капетане
заради сите неправди што ги направивте
против вас ќе одам во поход
нема да ме игнорирате
ќе ви бидам најголем проблем,
не само еден незгоден скокот

Капетане, капетане
заради вас сите кисниме
во оваа проклета авлија
не знаев дека на копно може
да се плови со една римска галија

рамо до рамо,  долу сите весламе
со дислоцирани коски и души
капетане, капетане вие не знаете што правите
што нѐ терате да весламе кога има суши

Капетате, капетане
Какво е морето?
###### 
НАСЛОВ Капетате, капетане Какво е морето?

============================================
пополека си ги кревам капаците
очите цели ми се из'рѓосани
гледам двајца со црни костуми
кои што седат станати пред моите
облечени нозе
седат и пушат цигари 
едниот си нарачува кафе
другиот си го копа носот
двајцата се спуштија на моето ниво
конечно, ме направија босоногот
###### 
НАСЛОВ Фрла грла

============================================
поминуваме балови
во убави украсни сали
а покрај нив мочуришта

диагонали

шродингерови скали
###### 
НАСЛОВ шродингерови скали

============================================
Зарем не умрел Македонецо во мене

Окупаторот сѐ зазеде,
ме прати насекаде.
Не сакам да сум потчинет,
ама врзани ни се веќе рацете.

Се продадовме за љубов
ама сега сме слободни.
Сакам да сме еден до друг,
како порано што бевме комотни.

Поезијата како форма на протест.
Америка како колонија.
Сакам повторно да те видам
кај што ме сакаш во нашата родна Македонија.

Капетане, капетане
какво е морето?
###### 
НАСЛОВ 
Зарем не умрел Македонецо во мене


============================================
имам развиено 
стокхолмов синдром
таканаречен
патриотизам 
кон оваа глупава
држава..
што ме лажи и кради
угнетува и мачи
што ме силува
и убива
секој ден кога
се шетам по
нејзината улица

сакам да избегам
пушти ме да избегам

ослободи ги
моите зглобови
дај ми колкови
###### 
НАСЛОВ  дај ми колкови


============================================
саркофагот
баш знае дa e  комотен
не знам зошто
толку многу
се плашите од смртта

легнат на грбот
го гледам целиот свет
во сета негова празнина

луксуз, прав лускуз
###### 
НАСЛОВ луксуз, прав лускуз


============================================
никогаш не сакам
да праќам љубов 
преку пошта
секогаш касни 

сакам да го бакнам
твојот небидлив бакнеж
не ми е битно
дека сме од различен сталеж

на глава те бацувам
со страст те ракувам
љубовта ми е толкава
што не можам да ја спакувам
###### 
НАСЛОВ Пратка


============================================
Животот нема да е празен.

колку сакам јас да бев чевелот 
што беше фрлен по Џорџ Буш
За жал јас сум само дете
што ќе биде фрлено во некоја војна

Сакам да умрам бранејќи ги своите идеали
кога ги слегувам тие мрачни скали.

Ќе бидам чевел
верувајте ми
Ќе бидам чевел

Железен и мазен

што нема повеќе да е газен.
###### 
НАСЛОВ Животот нема да е празен.


============================================
Сметка 1

Не е страшно додека
ја немам видено сметката.

Која сметка?

Знаеш за која сметка зборувам.

Сметка 2

Замисли ако на крајот од животот
постои човек кој што ти отпечатува
фискална сметка со сите гревови
што ги направи за време на твоето седење
и да нема ДДВ за скенирање.

Е тоа ти се вика христијанска држава.
###### 
НАСЛОВ  Сметка 1 & 2 



============================================
Брза зборка на српски ама не знам српски


Абе ич не знаеш спрски.

Како бе не знам?

Ај што значи хочеш?

Сфаќаш.

Сфаќаш?

Сфаќам ама не сакам.
###### 
НАСЛОВ  Сфаќам ама не сакам.


============================================
Имам сонови за болоњезе
и за револуција
Две различни, но слични работи.
Без двете не можам да живеам.
Без двете не можам да спијам
Се додека чиниите од револуцијата 
со крв не ги мијам.

Гладен сум за промени
###### 
НАСЛОВ  Гладен сум за промени


============================================
Не знам што треба
за да вметнеш нечие име
во љубовна песна
Да си ептен заљубен
и да сакаш да ја оковаш
вашата љубов во стих
или да си ептен
аматер 
што штотуку почнува
и со желба
да глуми лингвист

Оторинолинголанголотија
###### 
НАСЛОВ  Оторинолинголангоголотија


============================================
толку те сакам
што со задоволство
го приваќам твоето презиме
како мое
нема никаква врска дека
имаш Еу државјанство

cash & marry
###### 
НАСЛОВ  cash & marry


============================================
Нешто што е 
карактеристично за мојата поезија
што насловот е секогаш на крајот
Баш сум анти-авантгарден

Иднината ми е во газот
###### 
НАСЛОВ  Иднината ми е во газот


============================================
многу ме нервира
кога некој ќе рече
искрен да сум
па ќе си даде свој став

до сега не беше искрен
Што правеше
матеше води?
па мораше сега експлицитно
да нагласиш дека ти се 
сменала струјата?

искрен да сум
не сакам да сум многу искрен

искрен да сум
многу е скапа струјата
###### 
НАСЛОВ  искрен да сум многу е скапа струјата


============================================
не сакам да мислите
дека сум будала
ама повторно почнав 
да слишам зуење

бев на доктор
ми рекоја дека не ми е ништо
дека се ми било во главата
да не сум го мислел  

алатките и машините
што ни ја градат
нашата цивилизација
имаат своја песна
и баш е убава

чкрипење, шкрипење
###### 
НАСЛОВ 


============================================
Креативниот процес
е многу сличен како
берењето на ореви
Ги наоѓаш идеите фрлени
паднати под дрвото
Го вадиш месото со прстите
ти се оцрнуваат од соковите
и доаѓаш до срцето
на оревот
и го маваш со чекан
за да го извадиш на виделина

После тоа со недели ти се 
црни прстите

Ама ептен се вкусни оревите
###### 
НАСЛОВ  Ама ептен се вкусни оревите


============================================
правам ментална деконструкција
на реконструкцијата
правиме историски ревизионизам
ама немаме  телевизор
веќе почнувам да се давам
не можам повеќе
да го трпам овој бигор

слободата е на ниско ниво
згрешив, да се поправам
слободата ми е на ниско ниво
а јас заборавив како да пливам
###### 
НАСЛОВ  Бигор


============================================
Потребна ми е малце белина во животот

И јас да бев таксист
што вози само на вечер
И јас би шмркал бело
кога нема цел ден да видам
барем  грам сонце

Пострашен возач не сум имал
Амин
######  
НАСЛОВ Потребна ми е малце белина во животот


============================================
не секоја поезија
е наменета за читање
некои песни се само
за мене и за тебе

мали тајни 
наши тајни

не секоја песна
треба да има причина
метафора
туку се само симпатични зборови
убаво наместени
на проста линија


не секој поет
треба да е депресивен
алкохоличар
тој 
може да е среќен
и исполнет со живот

убав е животот
###### 
НАСЛОВ  убав е животот



============================================
Сакам да сум ѓубречија
на еден ден
Да ги проучувам луѓето
според нивниот отпад

Страв ми е да не ме бендиса слободата
на нечистотијата
На нурќањето по колети и тоалети
Сакам да пливам во отпадот
додека водата на океаните свети

Колку многу работи научив
не сте свесни
ама има едно нешто што
најмногу свети
а тоа е дека сме гомна

Ептен сме гомна
###### 
НАСЛОВ Ептен сме гомна


============================================
Сакам да пишувам
љубовни песни
револуционерни свесни
што ќе ги допираат сите
дури и тие што не се чесни

Ама има време.
Се уште сум млад.
Треба да почекам да созреам
педесет години 
за да го сменам светот

Се уште сум млад
###### 
НАСЛОВ  Се уште сум млад

============================================
здив и голотија

секоја година што ја поминав
не знаејки за твоето постоење
ја бројам за промашена, 
за изгубена
секоја година секој момент
копнеев за личност како тебе
не можев на цртеж 
да  го доцртам твоето лице
но ти ми беше крајната цел

секој момент секој здив
што ги врвиме одделени
ги рачунам за пропуштени
некаде без дестинација
без информации 
по карго пуштени

ела ми да се видиме
доста ми е од самотија
ела ми да се видме
ела ми да споделиме голотија
###### 
НАСЛОВ  здив и голотија




============================================
не можам да нè замислам
како стари  
не можам да ти ја замислам
твојата златна коса
обелена
твојата мазна кожа
разбрчкана
твоите големи гради
смалени

самиот не можам
да се замислам без 
виткана коса
и со бастун под рака
ама едно нешто знам
а тоа e дека ќе сме во
прегратка
е тоа го знам!

е сега дали ќе сме во кревет
или во ковчег
тоа времето ќе си кажe
ама јас едно нешто знам
сè уште сме млади
а јас многу те сакам
###### 
НАСЛОВ  сè уште сме млади, а јас многу те сакам


============================================
животот може да е 
многу лесен
замисли нѐ нас двајцата
седнати еден до друг
на зајдисонце во кукичќа на ридот
јас те бацувам
ти ми разменуваш течности
ме тераш да се посомневам
во моите вредности
ти си симбол на консумеризам
а јас сум консумеристот

реклама за кока кола
###### 
НАСЛОВ  реклама за кока кола

============================================
миризбата на воздухот
ме потсеќа на сиромаштија
и експлоитација
ме потсеќа на претходна љубов
и на доминација
каде што си оставен без воздух
во просторија без вентилација

дај нека мани една промаја
###### 
НАСЛОВ  дај нека мани една промаја

============================================
Во авионот, насредина врват
стуардесите, со цел да ти продадат нешто
Во возот врват питачи, со цел да им дадеш нешто

Ах пусти класни разлики, колку  сте видливи
###### 
НАСЛОВ  Ах пусти класни разлики, колку  сте видливи

============================================
кога сакам да глумам патриот 
пишувам на кирилица, 
кога сакам да лапам тендер, 
пишувам на латиница

Никогаш Северна..
добро можи малце Северна..
###### 
НАСЛОВ Превртлив

============================================
јас сум домороден борец
кој што скока по две метри
во воздухот
и секој пат  фрлам со копјето 
на кај тебе 
со цел да те погодам
да те најдам
да те допрам
да се стоплам

со цел да те уловам
и да си вечно моја
###### 
НАСЛОВ Љубовен Ловец

============================================
намерно го постaвувам
алармот за точно еден час 
за да заспијам
за да отидам во другиот свет
во подобар свет
и да се вратам со сувенир за дома

јас имам сон, но тој е константно прекинат
###### 
НАСЛОВ  јас имам сон, но тој е константно прекинат

============================================
сакам да се пренасочам
мислам дека напишав доволно
револуционерни песни
кај и да е ќе ја бидни
време е да си ја сменам струјата
ептен е привлечна што ја добив
преку пошта понудата

понудата има голема глоба
и те врзува за двата зглоба
и во случај ако си атеист
ќе те направи да се молиш во Бога

Кутијата ја отворив
и понудата е празна
###### 
НАСЛОВ Одбиено

============================================
знам дека треба да легнам
а и сакам да легнам
но мене сеуште ми се пишува
веќе почна на уво
алармот на комшиите
што ѕвони во 4 и 10
на уво да ми вдишува

пишувам и измислувам
најразлични сценарија
некои што не ги чувствувам
некои што премногу ги чувствувам
и едвај чекам да видат бел ден
љубовни авангардни
антизападни и за твоите гради
догледни и страни
перфектни и со мани
презаситени и гладни

сега остана да напишам една песна
за легнување,
моментално не сакам да видам бел ден

баш сакам да легнам
###### 
НАСЛОВ баш сакам да легнам

============================================
некогаш страв ми е 
луѓето да не ми го сфатат
сарказмот
да си речат дека сакам воздухот да е загаден
или светот од нуклеарна војна да е заладен
и да си речат дека не го сакам
неолибералниот колонијален проект
што е Европска унија
јас сум скроз прозападен

ајде дешифрирајте го ова
###### 
НАСЛОВ  ајде дешифрирајте го ова



============================================
забите на старите се тресат
а црно бел мачор лежи
и се сеќава на родната 45та
и се чешка
" ах каде ли отишле мадињата"
###### 
НАСЛОВ 



============================================
само јас останав, сам во вагонот
надвор е темница
а јас сум со раскрварени заби и непциња
од џвакање на една  иста мастика четири часа
читајќи роман за деменција

и се чувствувам среќен

движејќи се од еден град кон друг
како да патувам низ времето 
кога ги гледам старите напуштени села
и како да си ја гледам сегашната иднина
како минато
а минатото како да не постои
со гентрифицирана фасада

јас сум својот татко
во буквална и во метафорична смисла
###### 
НАСЛОВ  јас сум својот татко во буквална и во метафорична смисла



============================================
Ми фалат деновите
кога игравме макао
Ми фалат деновите
кога игравме нелутисечовече
Ми фалат деновите кога
седевме во влезовите на зградите
и јадевме корки леб без ништо
Кога продававме сливи за 20 денари
Кога праевме куќи за уличните мачки

Сега имам шест години и време е да се пензионирам
###### 
НАСЛОВ  Сега имам шест години и време е да се пензионирам



============================================
Зошто се викате шарени
ко се усравте.
Требаше да се крстите
кафеава револуција.

Во вашето име сега
на шољата кревам востание.
###### 
НАСЛОВ Кафеава Револуција



============================================
имам тапан во левото уво
што чука, што повикува на танц
знам дека само јас го слушам
ни докторот не може да го најде
кај и да е ќе ме прогласи за луд
кај и да е ќе издадат за мене
потерница

и ќе завршам пред суд
###### 
НАСЛОВ  и ќе завршам пред суд



============================================
некогаш ништо не е доволно
некогаш ништо е сосема доволно
ах тоа пусто ништо колку си зависно
сите со тебе се фиксат
но ништо не решават

Што прајш? Ете ништо. Ти?
###### 
НАСЛОВ Што прајш? Ете ништо. Ти?
============================================
после толку интроспекција
и преиспитување
ништо не научи?

треба да седнам
и да помислам што 
правам грешно
###### 
НАСЛОВ Многу му ја думаш
============================================
некои денови се многу убави
скроз се таман
но понекогаш ќе се случи
и ќе го стапните метафоричкото лајно
и после цел ден ќе смрдите

ова метафизичка ситуација
се помалце е мета
се повеќе е физичка
###### 
НАСЛОВ Метафизичко лајно
============================================
денот можам да си го опишам како
жештини и суша
изобилство на вода
и изморена душа

еден би претопставил дека е лето
но мене од обрвски и глупости
ми е дојдено до гуша

јас сум крволочен глодар
со метален ланец на својот врат
и ми е смачено од носење товар
од носење на својата тежина

целиот сум модар
###### 
НАСЛОВ целиот сум модар
============================================
доматот го прашува патлиџанот
кој го повреди?
тој му одговори дека
така го мајка родила

е сега драг читател
ти како сакаш свари го
###### 
НАСЛОВ Летна Манџа
============================================
се спријателивме јас и вошките
повеќе не се караме за трошките 
и заедно одиме против тој окупаторски мачор
што лежи и се сунча на сончев ден под чадор
седејќи заедно со вошките ги делиме трошките
правејќи план и набљудувајќи го него во еден пеколен шатор
чие што единствено проветрување е рачен вентилатор
абе ова пуста македонија заради климатските промени
е направена во жесток инкубатор
експлозив спремен но со изгубен детонатор
буре полно и подуено со динамит 
чиј што облак ќе се гледа од екватор

мора секој стан и куќа да има
по еден уред клима
што ќе ти спасува живот
и во лете и во зима
###### 
НАСЛОВ Македонски инкубатор
============================================
некогаш чувствувам
како потта ми се движи
ми се качува од моите прсти
до моите гради
до моите заби
и чувствувам како
потта ги јади моите заби
ми ја рѓосува мојата градба
баш кога планирав да правам свадба
затоа што изгубив глупава кладба
и сонцето в газ ми го наби

не би седел во ваков сончев предел
и ако во кожата и во лозата сум пребел
и крвав сум од старата крпа што сум се гребел
и сите токсини и милостини што сум ги требел
потта ми течи и од колена ми влечи
вода што вечно извира
вода газирана
вода од солта и гневот
и од потта изгризана
###### 
НАСЛОВ Кисела ВОда
============================================
јас со една лозова
можал цел свет да го освојам
дај ми еден боздоган
и повеќе нема да сум воздржан
###### 
НАСЛОВ 
============================================
мојата внатрешна интернализација
се претвора во внатрешна канализација
сакате да дојдите и да ме посетите?
Слободно
не ви е потребна никаква резервација

канал без нација
###### 
НАСЛОВ канал без нација
============================================
дали е ова повторно, чувството на љубов?
или  е повторно некој безчувстиветелен пробод?
јас веке одлучив и сакам да пловам со бродот
сакам да навлезам подлабоко а не да заглавам на омот

сакам да сум подморница под твојата кожа
и сакам да ја испитам од глава до петици твојата лоза
сакам да сум слободен и да не сум под хипноза
сакам ти да си планина и да можам  ти да ѕе качувам како коза

сакам да сум освојувач и основач
да можам да се збогатам со робови и да сум нивни пребројувач
сакам да сум твој иден налогодавач
и на твоите најубави моменти набавувач

мене ми е потребна љубов
дали ќе го исполниш барем тоа?
###### 
НАСЛОВ Многу сакам
============================================
колку имаме среќа што не го 
разбираме јазикот на криковите
шкрипењето и виењето
нивните гласови и зборови
би го направиле секого луд

никако не знаат да заќутат со нивните приказни
само зборат...
###### 
НАСЛОВ само зборат...
============================================
се замислувам како
задник
на црвено црна риба
риба што плива
и го гледам целиот свет
однопаку
но тоа не е битно

битно е сум жива
###### 
НАСЛОВ битно е сум жива


============================================
и сега откако ме остави сам
дојдоја да ми прават друштво
зуењата
барем знам дека тие секогаш ќе се
покрај мене
Колку е гласно зуењето

Смрт на тишината
###### 
НАСЛОВ Смрт на тишината

============================================
римјаните ја имаат поговорката
дојдов видов освоив
јас ја имам
дојдов согорив испарив
дојдов прозборив оќорив
дојдов кај дојдов кај се запустив

кај те најдов мила ракичка
кај те запросив
###### 
НАСЛОВ Грешната рака


============================================
денеска ми падна парето
утре ќе ми падни самодовербата
веќе одамна ја имам изгубена вербата
но сеуште се држам
цврст сум како камен
јас сум карпа лигнит
и во мене вечно ќе гори пламен

###### 
НАСЛОВ  Лигнит


============================================
баш е интересна
случката со влечугата
баш е интересно што
сеуште го слушам возот
иако е одамна откачена пругата
иако одмана те немам видено
со сопругата
зошто повеќе не се гледате
да не чувате од шугата?

или го напуштивте рудникот
кој што некогаш ви бил дом
затоа што ја нема повеќе рудата?

знам што зделки правите
знам за изнудата
###### 
НАСЛОВ знам што зделки правите знам за изнудата
============================================
моите прсти за мојата снага и душа
се многу тенки
затоа нежно ги галам и ги чувствувам
твоите бенки
сакам да те просветлам и повеќе да не се плашиш
од невидливите сенки
сакам за рака
сакам за врат да те фатам
ама прстите ми се премногу тенки
###### 
НАСЛОВ Тенки и пропусливи
============================================
откопај ми ги црните дробови
наполнети се со кал од шетање по ровови
на црната слуга му се потребни робови
а на поетот пред умирање уште неколку слогови

целиот свет го прошетав
дури и посетив неколку молови
###### 
НАСЛОВ целиот свет го прошетав дури и посетив неколку молови
============================================
кога сакав да сум среќен
таа се уполови
а ти ги  оштрафи моите зглобови
останав без раце и нозе
само со големи полови...

и половина сметка
со туѓу долгови
###### 
НАСЛОВ  и половина сметка со туѓу долгови
============================================
многу сакам  да можев
да си  ги исковам очите
од моите капаци
и да ги ставам во твојата глава
за да ги гледаш работите што ги гледам
за да ги мислиш работите што ти ги мислам

сакам животот да го фатам за мадињата
и силно да му ги стиснам
###### 
НАСЛОВ Леќи
============================================
сам сум качен на планината
во таа вечна потрага по суровината
суровоста на животот
и лакомоста твоја
е во тоа е вината
а не во виното
не се наоѓа таму вистината
се надевам дека 
не се плашиш од висината
не сакам да се чувствуваш
како да опишам и да сум културен
присилена

скокни, не е толку голема
висината
###### 
НАСЛОВ  скокни, не е толку голема висината
============================================
во сонот направив
фотографија
неопишлива
што се состои од
монотонија и репетизам
неопиплива
се состои од балкуни и џамови
абе неисцрплива
сакам да ја видам во реалност
сакам да ја обелоденам во реалност

ќе треба да влезам во нечииј стан
што е голем ангажман
ќе треба да искалкулирам кај треба да одам
да се договороам
здраво можи да влезам во вашиот апартман
поточно ми треба вашиот балкон
и тој ќе си речи дека кон крадење сум склон
а јас само кон јадене сум склон
и не сум слон
и сакам да ја пуштам својата зурла 
кон таа сегментација на малтер и тула
што може ќе ми донеси пари и моќ
а можи ќе се помножи со мене
што значи дека нешто од нас е еднакво на нула
###### 
НАСЛОВ Фотографија
============================================
понекогаш се замислувам
како старец
не за да ја доживеам иднината
или да се навраќам на минатото
туку за да уживам во небиднината
тогаш ќе сум при својот крај
и ќе го имам ислужено својот воен рок
и ќе бидам ставен две метри под земја
во цементен блок
ако сеуште постои земјата
ако сеуште постојат шумите
ако не изгори светот
и да морате да се криете во подрумите

на прадедо ми му шумат шумите
на пеколот му свират трубите
###### 
НАСЛОВ  на прадедо ми му шумат шумите на пеколот му свират трубите
============================================
ја слушам истата песна
после три години
тежината е сега поинаква
и тогаш и сега
ме фаќало паника
не ми е многу смената
внатрешната автомеханика

нема повеќе да играм околу
огнот
нема повеќе за дожд да се молам
нема повеќе жртвеното јагне 
за тебе да го горам
ќе изградам хидроцентрала
со моите рамења и снага
и ти и твоето крваво божество
ќе останите без трага

ни грам крв ни капкпа од влага
###### 
НАСЛОВ ни грам крв ни капкпа од влага
============================================
Ногата на џинот е невидлива
Пукнатината е расиплива
И мојата љубов за тебе е минлива
И ја гледам светлината што се протега
Низ неговите прсти
И моето тело се наежува и мршти
Од осаменоста и сите негови врсти
Бара лек и сите гревови да му се 
Е гревовите не му се прости
Сам се чувствувам дома
Ве молам дојдете те ми на гости

Ќе ве научам многу работи
Дури на Турски неколку пцовки
###### 
НАСЛОВ Ќе ве научам многу работи Дури на Турски неколку пцовки








