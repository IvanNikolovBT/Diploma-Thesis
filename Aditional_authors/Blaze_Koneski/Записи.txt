Source:Записи - Книга
Author:Блаже Конески
Context:
=================================================================
Additional_Context:Записи во стих 
Song title:Младост
Song:
МЛАДОСТ

Се открива чудесен пејзаж на станица
кога, негдегоде, раздвижувајќи се,
пуфкаат пареа локомотивите,
наутро.
Тие не знаат тогаш дека има
установен возен ред
и дека, најмногу што можат да сторат,
е да закаснуваат
или, ако се шалави, да се претумбаат.
=================================================================
Additional_Context:Записи во стих 
Song title: Саат
Song:
СААТ

Го угасиле беше радиото преку
и, во необична тишина,
го чув саатот на витрината.
Идеше како рамномерно штракање
на шивачка машина.
Разбрав – како за сето време
тој да обрабувал едно онакво чевре
со какво порано
ергените го тавреа малото џепче.
Разбрав заправо од каде ми идела
оваа гроза по коскиве.

=================================================================
Additional_Context:Записи во стих 
Song title:Сонот 
Song:
СОНОТ

Не напрегај се да ме гледаш,
јас имам свој тек,
тешко да ме разбереш.
Јас сум како подземна река
под белиот варовник на дните,
изворот ми е –
далечна детинска ноќ.
=================================================================
Additional_Context:Записи во стих 
Song title: Разговор со детенце 
Song:
РАЗГОВОР СО ДЕТЕНЦЕ

Седум години тече моето бистро поточе
и расте –
а јас, патник што толку долго чекори,
сè покрај него,
нема што да зборувам,
го слушам занесен неговиот глас.
И само одвреме-навреме ќе кажам по некој збор
да го спотнам разговорот,
кога ми се чини дека стивнува.
Јас се сеќавам за веселите слапејчиња што шумеа –
и го чувам грижно тој спомен,
дека нема враќање узводно.
 
=================================================================
Additional_Context:Записи во стих 
Song title:Планина 
Song:
ПЛАНИНА

Има еден слој врз душата:
со нокти би го гребел,
со еге би го стругал,
би го стружел со ноже како лишај на карпа.
И да се случи
дури со волк да се здавам,
да го преколам,
и да сум здивен сосем –
пак таа скрама!
Планино, рамна рудино,
планино со два огромни колка,
ништо не лекува,
само нè слекува
до основната болка!

=================================================================
Additional_Context:Записи во стих 
Song title: Пред годишнината на татковата смрт 
Song:
ПРЕД ГОДИШНИНАТА НА ТАТКОВАТА СМРТ

Мајка ми само ова го рече за покојникот,
како тажачка:
Кога ќе го видев оддалеку
во бела кошула на нашата нива,
ми се чинеше бел бајрак се вие над нашата нива,
со него полето ми стануваше убаво.

Мајка овој час зајачи во сонот.
Никого не го потресе тој крик,
никој не го чу освен самиот мене.
Мајко моја, толку сме осамени,
богати само со силата на залудна љубов.
=================================================================
Additional_Context:Записи во стих 
Song title: Струмиче
Song:
СТРУМИЧЕ
Еве ќе развијат в бавча струмичињата.
(Така, по наше, ги викаме хризантемите).
Набабрува споро жолтиот напон на нивниот цут,
уште е тој како стиснато детско раче.

Мое струмиче,
ти го пречека со треперлива мисла
овој човек
што зачекорил кон староста.

Јас сум тој што ја откри убавината на твоето чело,
мекиот повев на влакненца по двете слепоочници;
но ти се исправаш со самосвесна става,
со меки жолти реси во чудна чистота.
Се оцртува твојот лик во прозрачниот воздух
на есента –
и немам јас право, не можам ни да ја допрам
чистата душа што ме надраснала.

Минаа така убавите денови на оваа есен.
Многу те засакав,
а сум беспомошен да задржам макар привид
на среќа.
Залудно вети да ги снема моите тажни песни –
шумоли есента, вене, сета во моите жили.

=================================================================
Additional_Context:Записи во стих 
Song title:Гугучка 
Song:
ГУГУЧКА

Не е целителен веќе, како порано, твојот глас,
ами безмилосно ми го повредува тој слухот.
Болна е мојата душа, и тука, на слепоочницава,
една набабрена жила загубено и отсутно клука –
без порив, без вистинска возбуда,
само со нездрава гроза пред суденото.
Не е целителен веќе за мене твојот глас,
гугучке што предвештаваш мартовски утра во дворот!

=================================================================
Additional_Context:Записи во стих 
Song title:Распетие 
Song:
РАСПЕТИЕ

Еднаш се давал тој род на подарок,
ти лозо моја, лозо на одарот!

Мизерна судбина сега еве ти,
осквернет крсту на меки кревети!

Веќе со никого убаво не ти е,
мое загубено, кутро распетие!

=================================================================
Additional_Context:Записи во стих 
Song title:Порака
Song:
ПОРАКА

Умирањето, дури трае, е сепак сè уште живот.
Ни љубовта не е умрена дури ти уште сакаш,
макар некого друг.
Поради сојот на трпките – дури и туѓиот плод во
твојата утроба
ќе биде повеќе мое дете. 
=================================================================
Additional_Context:Записи во стих 
Song title:Ризница 
Song:
РИЗНИЦА

Во нашата ризница има и неколку лажни парички.
Нивниот потаен говор ги одвлекува твоите мисли
од мене.
Ако ме оставиш,
ни тагата нема да ја имаш,
ниту, понатаму, мојот гроб.
=================================================================
Additional_Context:Записи во стих 
Song title:Елен самак 
Song:
ЕЛЕН САМАК

Мизерни мршојадци му одат по трагите,
напрегнато го демнат.
Нема да го домамат кон стадото
витите кошути со сребрен ѕвон на копитата.

Неговите рогови се заплеткуваат во гранки
кога повтува да игра,
ноќе,
и наурез ја гледа месечината, –
за потоа да сети поголема бесмисленост на
животот.

Тој мора сепак да живее
и како извор да тече,
сè дури не го свие тој, не за сон а за смрт,
своето десно колено.
=================================================================
Additional_Context:Записи во стих 
Song title:Превалец 
Song:
ПРЕВАЛЕЦ

Заблудани во вителот на дните,
жените што го сакаа немаше кога,
немаше како да го сретнат.

Сега тие гледаат
– како силуета на хоризонтот
си оди еден тих патник,
наскоро ќе го мине превалецот,
бесповратно го губат.
Убав им е некако тој, од далеку, спроти залезот.

А тој самиот си знае како му е:
тој е постанат и дооден,
прашиште му попаѓало по косата,
прав му крцка по сувите непца.

Тој слегува полека во една темна долина –
нивниот поглед нема да го следи во неа.
=================================================================
Additional_Context:Записи во стих 
Song title:Суша 
Song:
СУША

Очите ми се како секнати кладенци
во суша
во предел каменит, спржен, запуштен.
Како земјата што пека за капка дожд
во летен пек,
така душава пека за солза,
а двеве очи не можат никако да ја исцедат.

За показ е тоа, да знаеш!
Не туку-така горат без вода растенијата
и гладен мрее светот,
ниту се дава обилен плач
за тие што отишле поврага
=================================================================
Additional_Context:Записи во стих 
Song title:Дон Кихот 
Song:
ДОН КИХОТ

Во светов, на бескрајниот фронт,
му дале и нему сектор,
да крепи, да брани:
едно местиште проклето,
поле поделено на непомирливи страни,
од едната – тој жалосен Хектор.
Не зовре во тие тревишта и тињи
пукот на битка.
Свињи
со ситни го смачкаа копитца,
го столчија како лук, со толчник;
бишки
мав го сторија –
за други, на други боишта, божем со слава
да прават историја.
=================================================================
Additional_Context:Записи во стих 
Song title:Одисеј 
Song:
ОДИСЕЈ

Тој стар, а уште личен бродски пилот,
тој морски волк со вилици што клапаат,
не ти бил, сигурно, верен – кутриот – на сите
патувања.
Ниту ти можеби, Пенелопо, си го чекала
секогаш во чисти прегратки, смерна.
Што дека!
Се гледа дека вие сега се сакате,
и имате опит како влегува голема лаѓа
полека
како паун
во тих пристан.
Бидете заради тоа благословени,
и блазе си ви!
=================================================================
Additional_Context:Записи во стих 
Song title:Љубовница 
Song:
ЉУБОВНИЦА

1.
Таа ми пристапи
а можеше уште поблиску,
таа не се плаши ни сосем да се привие,
таа е тело што бара, незадржно, галење.

2.
Таа не доаѓа кога ја викаш –
таа доаѓа кога самата твоја крв
на брег ќе ја изнесе.
Таа немаше за себе големи барања:
посака само, напладне, сенка во твојот крвоток,
малку да си почине.
Твоето срце, ете така, не може да ја одмине.

3.
Таа ме врати кон животот со порив на благото тело.
Кон животот ме врати,
што значи кон изневера.
Веќе против неа ноќеска на сон крена глас
бившата изгора,
а најаве ги предјавува своите права
– по силата на животот –
идната.
Затоа сам си се чинам толку ништожен! 
=================================================================
Additional_Context:Записи во стих 
Song title:Три крупни жени 
Song:
ТРИ КРУПНИ ЖЕНИ
Три крупни жени запливаа в езеро
како три мазни риби под проѕирна вода.

Три крупни жени повлекуваат три патеки
со блесокот на рацете во ритмично движење,
со слаткиот порив на колковите,
со тајниот допир на градите
што на водата ѝ причинува скокот.
Го следам секој нивни замав со десната рака,
секој одбив со левата,
го следам тихиот ритам на двете писки,
на двете стапала, на двете бутини под водата.
И макар да е запрено времето, дури гледам,
тие се веќе далеку од мене,
тие се кајшто не можам да стигнам.

Три крупни жени се вртат таму на грб
да земат здив и да се починат.
Нивниот поглед е сега упатен кон небото,
нивните снаги трепетат со морниците на езерото,
под сончев блесок,
како риби со паринките.
Дури и нивната смеа допира до мене разбиена
на зрнца.
Како да држам сè дотаму распната невидлива
мрежа,
со разбирлив трепет го чекам нивното враќање. 
=================================================================
Additional_Context:Записи во стих 
Song title:Куманово 
Song:
КУМАНОВО
Мислев дека ќе одиме постојано во Куманово,
барем зиме – на кумановски суџук,
барем во марта – во времето на цревца,
барем на ѓупскиот празник Ѓурѓовден.
Мислев дека нема да ни го попречат сосем патот,
поради јасната цел,
магли што лазат во позна есен од Карадаг,
колони од коли во сезоната,
ниту што да е друго – лишка, човек, фуртуна.
Така си мислев јас и во тоа се состоеше
една утеха во мојот живот
и еден изглед за иднината.
Така си мислев и не се разбирам ни самиот себеси
сега – без желба да одам во тој град,
заправо само со притаена желба за Куманово.
Не знам за што да жалам повеќе, другари,
дали што попушти мојата волја
или што попушти вашата волја.
=================================================================
Additional_Context:Записи во стих 
Song title:Внукот 
Song:
ВНУКОТ

Еве стапува на сцена мојот внук,
уште непрооден,
тукушто испилен од рулче,
со седум месеци
и, машала, со цели десет килца.
Внуче, пред да се исправиш на двете ножиња,
лапај! И потоа лапај!
Вкуси го тоа што јас одамна сум го изумил:
воздухот со непца, јазик, носе и гради,
светлоста – со веѓи, клепки, белки и зеници,
храната со сето грлце дури до мешето,
водата – со сето снаже што пека за прохлада,
миризбата, топлината и сето друго исто така!
Внуче, не мисли за ништо друго,
зошто ти е тоа мислење!
=================================================================
Additional_Context:Записи во стих 
Song title:Спомен 
Song:
СПОМЕН

Сега си ти стара
и сега си тело клапнато цело,
постанато,
и јас не можам да си простам
што не по твоја вина, ами по своја,
не сум можел да го доближам како што можев
твоето обличје бело.
Твојата снага што се нудела
чудесната снага
како бел облак на сино небо во споменот ми рее,
и сето тоа е минато,
и веќе ништо не е,
и само останал нејасен впечаток
дека си ми била драга.
Сега јас сум стар,
и сега станувам тело клапнато цело, –
и морна те спомнува мојата снага.
=================================================================
Additional_Context:Записи во стих 
Song title:Вепар 
Song:
ВЕПАР

Дива свиња го душкала твоето месо,
вепар!
Затоа нема никогаш да посакам
да те допрам.
И затоа сè стана ветар!
Ти го прелага само мојот сон,
само на сон сум те гушкал –
згрозен, најаве, дека
свиња те душкала.
=================================================================
Additional_Context:Записи во стих 
Song title:Штурци
Song:
ШТУРЦИ

Цело лето ја штуркаме ние својата проста мелодија
со скрита надеж да ѝ обрнеш внимание.
И еве сега летото прекршува
во една позна августовска вечер –
и твојот слух се допрел веќе до подлабоко
рамниште,
до побогато созвучје,
до нешто битно во зреењето и падот.
И еве сега нашиот звук ја подвлекува тишината
по такво нагло познание
и ти, најпосле, нашиот звучен говор го сфаќаш
со сите чула кои сепак не постигаат разбирање.
И сè што знаеш – тоа е дека си нè чул
и дека затоа си допрел некаква смисла.

=================================================================
Additional_Context:Записи во стих 
Song title:Пеперуга
Song:
ПЕПЕРУГА
Не водиш сметка ти за моите преданија,
не сакаш ни да знаеш пред кого сум јас обврзан
во свеста и во восприемањето на светот –
ти си загрижена за својот углед и убавина.

Не те занима тебе мојата семка, од која нажалост
сè произлегува,
ниту имаш верба во посебниот пристап кон
виделото и мракот.
Што можат да ти ветат тебе моите посебни агли
на посматрање? –
Ти си уплашена за својот углед и убавина.
Од некаде извира мојот порив спрема тебе,
и не можеш ти да не ја сетиш со копнеж
свежината на таа струја,
но која бразда и да ја завлече, не се
спротивставуваш, –
препалена за угледот и убавината.
Во што ја сети тогаш длабината на оние црни
корења
што ме појат сè до спокојна сенка лете,
– и дека шумолат гранките не само по волјата
на ветрот –
при таков ужасен страв?
Во што се состои твоето сакање, викам!

Застануваш како пеперуга на исушено дрво.
=================================================================
Additional_Context:Записи во стих 
Song title:Ревматизам
Song:
РЕВМАТИЗАМ

Еден анѓел бие со глето во моето десно колено:
– Јас удирам не да те закрепнам –
вели тој –
јас удирам дека ми е наредено, заповедано.
Мене ми е речено да удирам, да мавам, да чукам,
сè на исто место со денови и со години.
Јас сум заморен од таа еднолична работа.
Прости ми, те молам, ако боли.

=================================================================
Additional_Context:Записи во стих 
Song title:Езеро 
Song:
ЕЗЕРО

Задуман, излеgуваш сè со истата проклета мисла,
и, како штрекнат на самиот праг,
го откриваш за себе, по не знам кој пат, светот:
езерото под модриот превез на Беласица
во зелен обрач од чинари и кипариси.
И треба, за еден човечки миг, оваа убавина да ти
стане пак обична,
да потоне во тебе како во пеплишта,
да ја снема –
за да бидеш ти пак нормално несреќен човек
како повеќето наоколу.
Но колку е, сепак, драгоцен имено тој интервал
ме|у две угризенија на совеста! 

=================================================================
Additional_Context:Записи во стих 
Song title: Кобење 
Song:
КОБЕЊЕ

Немој да кобиш ни со мимолетна мисла,
зашто ти имаш голема сила на кобење,
и ако сетиш несреќа – таа ќе се случи.
Та поарно да си заспан, поарно да си пијан,
да си замајан,
зашто од тебе зависи многу, –
поарно да не си ни свесен ти за својата моќ,
зашто знам веќе: не можеш да се радуваш.
На секој миг пристапи му со чувство на изненада,
со чувство на вчудоневидување,
да немаш ниту нокте време за размислување, –
зашто само така ти наоѓаш спокојствие,
и го создаваш,
само така си на починка создател,
човек, не кобник.

=================================================================
Additional_Context:Записи во стих 
Song title: Зборот 
Song:
ЗБОРОТ

Од секогаш сум мислел за излишноста на зборот,
дека најмалку го трога тој онега што му е упатен –
од каде тогаш таа потреба да се искажуваме
дури со ритам и рима, дури со алитерации?
Тука види ја сега бесмисленоста на земните извори:
било на ќуќур, било на вода, било на грлен извик.
Тоа е порив, и за смисла не прашува!
=================================================================
Additional_Context: Записи во проза 
Song title:Копачење
Song:
Копачење

Денеска ја кор-нвв ружата јазачица. 
Ја разгрнував со дурија земјата оксклу неа, удирав со  
казма по коренот што пуштил жили на сите страни длабоко в земи. 
Бев сиот задишен, испотан. На крајот успеав  
да го отчешнам коренот од неговото лежиште.  
Но во земјата сепак остаиаа многу жили и жилички што ги искинаав со оилно мавање. 
Ќе ме проколнуваат тие жили напролет. 
Зашто во нив уште има живот, а им недостасува  
воздух. Ќе тагуваат тие по лисјето, дури не истлеат сосем. 
На таков начин ја искорвав јас и љубовта  
од сувата почва на овоето срце. 
=================================================================
Additional_Context: Записи во проза 
Song title:Питачи
Song:
Питачи

И така, мачио, најиосле стаеуеаме свесни  
дека е за нас, кои веќе нагло старееме, љубовта  
толку скапоцена, што нема надеж дека воопшто  
може да ни пршхадне, ако еднаш сме ја загубиле  
или никогаш и не сме ја сретнале. Ние мораме  
дури и од своите деца да питаме малку 
наклоност, поблага иасмевка, трошка повеќе внимание,  
писменце поинтимно интонирано — ние станува ме питачои
на љубов. Се фаќаме сами себе во мислата дека 
би сакале да застанеме на аголот, приквечер, 
кога се палат излозите, и кога забрзано  
врват луѓе. Се надоваме на срадба, иако е тоа  
сосем илузорна надеж. 
=================================================================
Additional_Context: Записи во проза 
Song title:Мајска ноќ 
Song:
Мајска ноќ 
  
Цела ноќ ја сонувам. Се будам повремено  
колку да сехам дека зацраво ја нема, дека реалносга
е безмилосно проста и јасна. Незаштитено  
е моето срце во ваква ноќ, разградено за страдње.
Говорам со неа на сон, и приоѓам, не можам  
да совладам една проклета граница меѓу нас, се  
будам — и сеќавам безмерна тага — ми лежи  
тешко на левата страна од градиве. Ова е мајска  
ноќ, врнежлива. Сега се слуша глас на птица од  
бавчата. Како солза капе таа песна. Го шепотам  
нејзиното име, самиот сум изненаден од тоа колку
сум занесен. А само ужасна крајна самотија  
ме допира со својата бестелесна дланка во оваа  
ноќ. 

=================================================================
Additional_Context: Записи во проза 
Song title:Спомен 
Song:
Спомен 
 
1. 
 
Суштествува сграшвн миг — кога и споменот  
се раслаѓа, се разлага. Јас те молам не да ми 
вратиш нешто од животот, ами да ми ги обновиш  
спомените. 
— Зачувај ги, ако можеш, сам своите спомени! 

2. 
 
— Ја гледам подобро од тебе сенката, ги гледам
појасно нејзините шарки под лозницата на  
трева, под столот на сончев под; густиот сплет  
на лисјата ми е поразбирлив одошто на други,  
— затоа ти сепак често ќе зажалиш што не си  
со мане. 

=================================================================
Additional_Context: Записи во проза 
Song title:Миг
Song:
Миг 
  
Едно остро сознание дека треба да се користи мигот,
токму овој миг. Дека е незаменлива  
оваа прошетка приквечер по улиците на стариот  
град, овој поглод на излозите, на небото и 
на планините в далечина, ова дишење дури талкам. 
Увереност дека е тоа среќата! Што можат да ме засегаат
во тој миг сите други предвидувања! 

=================================================================
Additional_Context: Записи во проза 
Song title:Студ 
Song:
Студ 
 
Ноќеска е еадвор голем студ, цибрина. Не-  
бото сосем јасно, мрзне снегот на улиците. Се  
враќам доцна дома. Студот ме боцка со танки 
иглички по писките. Еве ме сега веќе во топла соба.  
Земам книга да прочитам некоја страница пред  
спиење. Уште не сум сосем затоплен и студенилото 
искри од меие. И одеднаш мисла — нагла, 
јасна и студена — дека е толку природно што  
сум осамен, дека ништо пологичио нема од тоа,  
дека се морало да биде како што било. Мрзне  
крвта во мене оваа ноќ, зашто мрзие се наоколу. 
=================================================================
Additional_Context: Записи во проза 
Song title:Ружа 
Song:
Ружа 
  
Денеока е дрои јануари, длабака зима. 
А ружата месечарка под мојот прозорец по некое  
чудо пак расцутила. Покрај две-три пуики, еден  
цвет сосем се отворил, и неговото руменило е  
толку изразито спрема белината на снегот! Таа  
ружа цутеше и напролет, цутеше цело лето и  
есен. Зошто да не цути и сега, кога мразови ја  
стегнале земјата? Можеби сета смисла на нејзиното
суштествување и била во тоа да покаже дека е тоа можно. 
Го посматрам тој црвен цвет.  
Се извива тој сега на остриот ветар, извонредно  
е усамен, безнадежен; ио тој е сепак реалност,  
не сум го измислил јас, јас сум само среќен што  
ми се дало да го гледам и да раскажам за него. 

=================================================================
Additional_Context: Записи во проза 
Song title:Камикаѕе 
Song:
КАМИКАЅЕ

Ми тврдеа дека Јапонците ce одликуваат со извон-
редна рационалност; дека тие не ce сентиментални, ами
исправени, горди луѓе. A јас си помислив тогаш дека токму
тие рационалисти ce определиле за славното камикаѕе –
едновремено крајно ирационален, a и крајно конвенциона-
лен акт. Тие ја изнашле таа вештина веројатно за да не ја
постават под сомнение својата гордост и исправеност. Јас
си мислев дека тоа е сепак фаќање за една форма и дека
многу смелост треба за да се изложи својата гордост и
своето достоинство на проба. Секоја будала може тогаш да
плукне на човека што го зел на себе ризикот да не поста-
пува спрема конвенциите.

=================================================================
Additional_Context: Записи во проза 
Song title:РИБАР
Song:
РИБАР
Кинисав како рибар со мрежа покрај една река во која
нема риба. Јас сум загубен притоа, парталав, стар, смешен.
Немој да мислиш дека не го сфатив веднаш твојот однос.
Јас само ти простив во оној исти миг, како што сиромавиот
му простува на богаташот когошто секогаш би можел да го
презре.
=================================================================
Additional_Context: Записи во проза 
Song title:РАЗГОВОР
Song:
РАЗГОВОР
Монологот не суштествува, монологот е измислена
работа. Го пишувам ова зашто ми е потребно да го продол-
жам разговорот. Јас веројатно не сум успеал да ја сфатам
сета човечка длабочина на таквата потреба.
Ce штрекнав силно кога мајка рече за покојниот татко:
„Го заклаа така на операција; да го оставеа барем еден ден
повеќе жив, да кажеше уште некој збор“.
Држиме до себе, до својата чест и углед. A зар е сра-
мота, по сите вакви опити, да ce лази во прашиште за да ce
чуе само уште еден збор на човекот што го сакаш?
=================================================================
Additional_Context: Записи во проза 
Song title:КРУША ДИВЈАЧКА
Song:

КРУША ДИВЈАЧКА

Уште покојниот татко ја пресече крушата дивјачка во
нашиот двор. Имаше раскошна круна и пушташе чудесна
сенка преку тревата во летни денови. Но ја нападнаа гасе-
ници, ги распнаа насекаде своите проѕирни гнезда, беше
тешко да ce очистат, и другите дрвја околу ќе страдаа од тоа
легло. Тогаш дојде секирата и од дрвото остана само убо-
гава одломка, да качат на неа со едниот крај жица за прос-
тирање на веш.
Очевидно дека силата на животот во тоа дрво била
голема. Првата пролет пушти сакатото стебло филизи дури
негде при врвот. Мине времето. Сега е пак пролет и сега
јасно гледам како смртта го парализира она што живово
тело го врзуваше за земјата и нејзините сокови. Нема веќе
гранчиња при врвот. He струјат веќе таму сокови и не ce
врши чудото на преобразба. Само при дното сиротата потем-
нета пењушка дава уште знаци на живот. Cè $ станува
безразлично. По некое ливче зазеленело. Cè друго вклештил
камениот заборав.
