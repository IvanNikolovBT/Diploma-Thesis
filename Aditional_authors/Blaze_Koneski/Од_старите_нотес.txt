Source: Od_starite_notes.
Author:Блаже Конески
Context: 
=================================================================
Additional_Context:
Song title:ПЕСНА ЗА ЖИВОТОТ
Song:
ПЕСНА ЗА ЖИВОТОТ

Како лаеле пците,
како било кално –
сето ме наваса сега
во темничиштево пално.
Крваво време
сето си
гола, измачена мрша!
Со чекан една по една
глави бабуњави кршат...
И-и-и-и!
Задишени
напред вјасаме,
не се даваме,
настрвени
ќе касаме!
=================================================================
Song title:
Song:КАМБАНИ
КАМБАНИ

Попусто ближен бараше
срцето желно, прежелно...
Самотник одам некаде
заслушан в темен шум.
Срамотно му е некому
еденздруг да се смислиме,
еден за друг да најдеме
најискрен, добор збор.
Загина сешто невратно,
самотно што сум сонувал –
остана само навреда,
на срце горок жал.
=================================================================
Additional_Context:
Song title:НОЌНА ПЕСНА
Song:
НОЌНА ПЕСНА

Јас сакам сам да одам,
чудно ноќта ме пречекува,
со ѕвезди ме опсипува,
жуберка месечинска светлина,
ме опијанува,
длабока мисла, скриена мисла
од гради станува.

И кревам очи – чудна песна екна,
ноќта ме усинува.
Да бидеш тука! Тука не час,
ѕвездена вечност поминува.
Да бидеш тука –
од сите ќе те сторам најубава!

Нејќам да видам, нејќам да знам,
песната само нека ме носи,
да ме окрилува!
Се лула небо темносино,
сешто шепина, штурка, пригласува,
жален спомен ме милува.
Дека ти мислам најарно на светов,
а ти ме нејќеш – жал ме задушува,
жал сè заглушува.
=================================================================
Additional_Context:
Song title:РАЗДЕЛБА
Song:
РАЗДЕЛБА
Нам ни е дадено за ден да сакаме
и пак на разделба тажни да бидеме,
и пак си велиме: не заборавај ме! –
а може никогаш да не се видиме.

Пат ќе ни препречат мостој соборени,
пат ќе ни препречат градој изгорени,
пат ќе ни препречи куршумот в чело.
И пак сме можеле тажни да бидеме,
и пак си велиме: не заборавај ме! –
а може никогаш да не се видиме.
=================================================================
Additional_Context:
Song title:ЗАКОПНА ПЕСНА
Song:
ЗАКОПНА ПЕСНА
Старице збогум!... Ти една мене
цел живот дете ме познáше...
Таговно сега клепало клепа,
носилка трга низ село наше.

Нема да дојдам, не пуштив солза, не ми е жал,
ден за ден така нè скрија дните...
А еднаш од тебе, дете оџарено, пупунче мало,
чув прва сказна за пупунците.

Збогум! Почини в сурова земја...
Не ќе се штрекнеш ноќе од тага,
ни вик ќе чуеш, ниту ќе видиш
крвава рана на синова снага...
=================================================================
Additional_Context:
Song title:СТАРАТА
Song:
СТАРАТА

Старата запира до темната порта, –
не ѝ се слуша, страшливо се обѕира,
сè ѝ се чини – некој ѝ се подбива.

Старата запира до темната порта, –
не ѝ се види, рано на ругузина се свиткува:
на сон оддалеку со мртвите се надвикува.
=================================================================
Additional_Context:
Song title: ПЕСНАТА ЗА ЗАТВОРНИЦАТА
Song:
ПЕСНАТА ЗА ЗАТВОРНИЦАТА

Еден темен вик ме буди,
пак страшниот дошол час.
Тука тишти, души, студи,
а немошна лежам јас.

Пак е ноќна доба кобна –
се кикоти некој в трем,
и со нокти рака гробна
од ѕидишта грепчи нем.

Ој за цутни сништа млади:
да не бидам веќе роб,
и за нова љубов в гради
ме фрливте овде в гроб!

Зошто уште, сенко темна,
во уречен идеш час,
од сон надеж да ми земеш
за слобода и за спас?

Молком гази полноќ злобна,
се засркна некој в трем,
и со нокти рака гробна
од ѕидишта грепчи нем.
