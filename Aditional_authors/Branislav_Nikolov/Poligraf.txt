Source:Полиграф
Author: Пијан Славеј
Context: 
=================================================================
Additional_Context:в очи очи
Song title:
Song:
МОЛИТВА

ако спиеш горе
на белите памуци
ако спиеш долу
во топла црвеница
и ако за момент
за еден краток миг
обратен од вечноста
ти благо се насмевнеш
колку да ме скокотнеш
име да ти извикам
во најкратка песна
смислена и пеана
во еден грч на срцето
во една екстрасистола
тогаш има смисла
сето тоа чекање
сето тоа лежење
тогаш има смисла
=================================================================
Additional_Context:в очи очи
Song title:ПАРФЕМ
Song:
ПАРФЕМ

сакаш ли да чуеш едно смело прашање
може ли за љубов да се пее по сеќавање
и треба ли за љубов да се пее по сеќавање
сакаш ли да чуеш едно смело прашање

и ти ли ги заборави промените во очите
(вљубенично разбистрени, оргазмично заматени)
и ти ли ги заборави промените во очите
(очајнички наросени, пресушени од плакање)
ако светот може без тебе да врти
ќе го пуштам сам да шета по вселената
кон тебе се вртам со тоа пусто прашање
треба ли за љубов да се пее по сеќавање
=================================================================
Additional_Context:в очи очи
Song title:ЕДНА ВЕДРА НОЌ
Song:
ЕДНА ВЕДРА НОЌ

кога те видов
кога се загледав
кога срцето ми расцути
тоа не беше обична пролет
и не дојде календарски
со трите цветни месеци
дојде без ластовици
дојде без предвесници
една ведра ноќ
дојде со молскавици
и сите тие светлини
во мене ги испразни
една ведра ноќ
во ниедно време
тебе те љубев
од очите светев
и сѐ што видов пламна
сѐ што видов згасна
и повторно денот
се ожари в пепел
=================================================================
Additional_Context:в очи очи
Song title:НЕЖНОСТ
Song:
НЕЖНОСТ

тогаш Орфеј продолжи да пее
колку ли му беше тешко
зјапаше во лирата што пред малку
на раце му умре од нежност
=================================================================
Additional_Context:в очи очи
Song title:АТЛАНТИДА НА МЕРАКОТ
Song:
АТЛАНТИДА НА МЕРАКОТ

ќе надојдат матните води
и никој не ќе може да го сопре ни Дунав
ни сказалките стари
ќе ја потопат брзаците кафеанската четврт
ќе се втурнат по закривената калдрма
и слабо осветлените сокаци
и ќе ги урнат вратите
ќе ги испокршат прозорците
ќе се качува матната
по старите изгланцани чевли
по излитените бечви
по срмените кошули
и бричени лица (баш така како што е редот)
и осумтемина тамбурџии
без никаков очај ќе го свират
последниот валцер на нивниот сопствен Титаник
певицата ќе пишти
сѐ дур не склокотат звучните меурчиња
претворајќи ја во безопасна слатководна сирена
редовните пијаници со скршени срца
ќе останат да лебдат по масите
нарачувајќи ги немо последните песни
пред фајронт
ќе намигаат светилките
ќе танцуваат догорчињата во смрдливите
пепелници
бокалите ќе го испуштаат последниот здив
„Смедеревка“
преполнетите чаши случајно ќе наздравуваат
со полуудавените мандолини, цигулки, гитари
контрабасот ќе ака од ѕид на ѕид нежно
ќе чука ко подводна камбана
објавувајќи ја смртта на сѐ подлабокиот глас
на Звонко Богдан
дури бавно и соблазниво вие дека има една
желба
да ги бакне уште еднаш
тие твои медени усни
=================================================================
Additional_Context:в очи очи
Song title:ПЛЕСОК
Song:
ПЛЕСОК

ќе падне стар дожд
одлежан, сторен
ќе се вивнат капките отстојани по липите
ќе удрат озгора со мирисен спомен
луѓе ќе се сетат...
ќе трчаат низ улици како споулавени
ќе врескаат на секое електрично празнење
и секоја молња ќе биде просветление
празнење на сите пропуштени возбуди
на сите насобрани мечтаени оргазми
дождот над нас ќе тропа по олуците
дождот во нас ќе чука по дамарите
водата ги памети сите песни за нас
жива-вода, забревтани
ќе се изнагалиме
до последна капка
до прв златен зрак
до славејавление
ќе се огласиме
колку сме се сакале
а сме заборавиле
=================================================================
Additional_Context:в очи очи
Song title:
Song:
МУЗИКАТА В РАЦЕ

МИ НОСИ САМО БОЛКА
гитарата на дофат
на каучот оптегната
наштимана, затегната
а јас ноќва килав
љубовник без милост
свирач без свирка

љубовник без милост
свирач без свирка
стегнати прсти
во цврста тупаница
божем ќе горат
ако те допрат
музиката в раце
ми носи само болка
музиката в раце
ми носи само болка

со тебе знаев
да тангувам милонга
сега во прегратка
нема те колнам
музиката в раце
ми носи само болка
музиката в раце
ми носи само болка
=================================================================
Additional_Context:в очи очи
Song title:
Song:
ЛУТА

стануваш
одиш до прозорецот
ги разигруваш колковите
и ги враќаш в кревет
студени и цврсти однадвор
топли и меки однатре
гладни за ракава
што засега мирува и демне

утрото е свежо
цело во исчекување
можеби е добро што си лута
сега е совршен момент за простување
=================================================================
Additional_Context:в очи очи
Song title:КАЛЕМЕЊЕ
Song:
КАЛЕМЕЊЕ

под дрвото старец
благадуша, бушав
тамбура држи
наполу круша
се точеле песни
низ грлото, слушам
ги зреел во вино
од земјата јужна
благадуша, бушав
душа без душман
тамбурал везден
дур имал душа...
а жеднеат грла
и песни се сушат
и трепетни раце
тамбура пружат:
„земи ја, синко
здрава ко пушка
од новите песни
сега е нужда
крушата, нели
паѓа под круша
кантарки сој сме
певци до гуша“
=================================================================
Additional_Context:в очи очи
Song title:ПРАШАЈ МЕ СТОПАТИ СТОПАТИ ЌЕ ПОВТОРАМ
Song:
ПРАШАЈ МЕ СТОПАТИ
СТОПАТИ ЌЕ ПОВТОРАМ

пролетта ќе побели
зимата ќе позлати
есен ќе зазелени
лето ќе запролети
ќе го вратам времето
таму пред пијанката
ќе се тргнам за рака
ќе си викнам ‒ полека!
и сам ќе се оттргнам
сам ќе се оттурнам
ќе си речам ‒ в година
прашај се за каење
но, еве, и в година
да си простам не можам
а ти не препрашувај
џабе ќе се колебам
трипати прашај ме
трипати ќе преречам
од себе стопати
можам да се одречам
=================================================================
Additional_Context:в очи очи
Song title:
Song:
АЈ ШТО МИ СЕ СВИРАТ

ај шо ми се свират Стриптизетски ора
да се фатат моми лични да ги водат
деверици златни, сочувани дома
до бесвест да врти невестинска орда

да летаат чипки по зурлите масни
по игриви прсти Викториски Тајни
начукана мома на тупан да гази
чукало да згрми, тупан да се клати

ај шо ми се свират Стриптизетски ора
зетчето да лапни едно парче торта
невести да писнат, сватови да офнат
до бесвест да брлај несвестинска орда

ај шо ми се свират стриптизетски сола
под око да чкрапниш: „да земиме соба“
=================================================================
Additional_Context:в очи очи
Song title:
Song:
=================================================================
Additional_Context:в очи очи
Song title:
Song:
МАРШ!
(во мајчината)

го оставам зад себе кревкото срце
зад мене збивта сета моја слабост
јуриша в нозе клетничка крв
под чизмите стенка стариот патос

лева ‒ десна, лева ‒ десна...
конечна рима за машкиот хор
на тешкиот ритам чекорница песна
плукни му в лице на нежниот збор!

лева ‒ десна, лева ‒ десна...
почетна рима за разурлан хор
а кога солзи ќе олутат јазик
плукни му в лице на благиот збор!
=================================================================
Additional_Context:в очи очи
Song title:
Song:
ПЕЕЊЕ ПОД ТУШ

во маглите во бањата
ме бакнува прскалката
„отвори го срцето“
водата ми рече
и оган и вода
сѐ во исто време
ја пуштив врела
по грбот да ме пече
о, циганска крв
во вени од белец
и порив и прекор
сѐ во исто време
=================================================================
Additional_Context:в очи очи
Song title:ПЕПЕЛАШКА
Song:
ПЕПЕЛАШКА

лебдеам грбно
бестелесно лесно
пливање со поглед на ѕвездено небо

ме праша дал е полноќ
тричетврти-ноќ е
те оставив да спиеш
ме погледна со прекор
=================================================================
Additional_Context:в очи очи
Song title:ЗБОГУМ
Song:
ЗБОГУМ

ветре ги вее гаќичките бели
о, колку жално „Збогум“ ми велиш

сношти ги заклав првите петли
рано ќе тргнам, нема да сетиш

поглед во далечина може да е причина
на срце болештина хронично да пече

ветре ги вее гаќичките бели
о, колку милно „Збогум“ ми велиш
=================================================================
Additional_Context:в очи очи
Song title:ПОЛИГРАФ
Song:
ПОЛИГРАФ

стави ме на полиграф
на сон да ме испиташ
види дека сонувам
само гола вистина
ама рака на срце
раката на Библија
на јаве ќе излажам
ќе потиснам, ќе истиснам
=================================================================
Additional_Context:в очи очи
Song title:
Song:
ВИНОВЕН

се случува некогаш
да станеш такво ѓубре
што може да се исчисти
само ако умреш
и ничкосан така
палениот, молчиш
дури таа гневна
по гради те толчи

и не можеш ништо
освен да цркнеш...

кога совеста е судија
сурова и строга
кога совеста е порота
болно неподмитлива
ниту помилувања
може да има
ниту пак ќе има
отфрлање на вина
=================================================================
Additional_Context:в очи очи
Song title:НЕ ГО БАРАЈ ТОА ОД МЕНЕ
Song:
НЕ ГО БАРАЈ ТОА ОД МЕНЕ

нема да чекорам во твоите чевли
не го барај тоа од мене
еден од нас носи поголем број
и тоа не би било фер
но, како да знам што чувствуваш
стоиш, трчаш
шуткаш, газиш...
мене ми е одвратно
тоа што го правиш
немој да чекориш во моиве чевли
не го барам тоа од тебе
ти подобро собуј се
босоног пази каде ќе згазиш
=================================================================
Additional_Context:в очи очи
Song title:СИОТ ЗНАЕН СВЕТ
Song:
СИОТ ЗНАЕН СВЕТ

во трусно и потресно
залутавме, пријателе
шут и прав се стори
сиот знаен свет

сѐ што сум видел
пред очи се слизна
и менува образ
земја се влече
не остана многу
за што би се фатил
пред да ме фати
и мене да ме свлече
и пред да ме голтне
просто да ме збрише
те побарав тебе, стар пријателе
да видам, да се чудам
што уште си тука
ќе можеш ли ти на твоите плеќи
сѐ што е трошно, но мило, да крепиш
или да оставиме
да падне врз главите
а тогаш, белоглави
малтер да замесиме
и збор по збор
светот убав
пак да го наредиме
=================================================================
Additional_Context:в очи очи
Song title:ЈАБОЛЧЕ
Song:
ЈАБОЛЧЕ

леле, старче јаболче
исушено, смежурено
на ветрот се нишаш
и не сакаш да паднеш
само од грдотија
грдо од самотија
висиш полуживо
така и ќе скапеш

а кого ти да соблазниш
па да се залигави
да ти се изнагледа
такво да те касне
леле, старче јаболче
пушти се, препушти се
земја што те родила
гладна да те јаде

а кого ти да соблазниш
па да се залигави
како да го прелажеш
такво да те касне
ај, направи место
леле, старче јаболче
падни долу, изгниј
горе друг да расне
=================================================================
Additional_Context:в очи очи
Song title:АКО БАРАШ ЉУБОВ НЕМА ШТО ДА ЧЕКАШ
Song:
АКО БАРАШ ЉУБОВ
НЕМА ШТО ДА ЧЕКАШ

погледни го на небото отисокот на денот
залудно ќе биде со друг да го споредуваш
сега или никогаш, еднаш и засекогаш
ако бараш љубов, нема што да чекаш
сега или никогаш, еднаш и засекогаш
ако бараш љубов, нема што да чекаш

посјајна од сите прометејски светла
ноќва во нас пламти една кратка свеќа
сега или никогаш, еднаш и засекогаш
ако бараш љубов, нема што да чекаш
сега или никогаш, еднаш и засекогаш
ако бараш љубов, нема што да чекаш
=================================================================
Additional_Context:в очи очи
Song title:СО ВРЗАНИ ОЧИ СЕ ПЕЕ ТАА ПЕСНА
Song:
СО ВРЗАНИ ОЧИ СЕ ПЕЕ ТАА ПЕСНА

со врзани очи се пее таа песна
без никаква можност со поглед да стрелаш
во оној низ нишан што в срце те гледа
со врзани очи се пее таа песна

со врзани очи се пее таа песна
зар злото има душа ‒ кон совест да клони
и оној што пука да остави пушка
може ли поглед солзи да згони

со врзани очи се пее таа песна
со врзани очи, но јасно се гледа
кој пред чиј опул би фатил да бега
ти врзале очи ‒ одврзале песна
=================================================================
Additional_Context:в очи очи
Song title:ИСПИЛУВАЊЕ
Song:
ИСПИЛУВАЊЕ

се будам среде ноќ
во црната темница
и дури се проѕевам
морам да се протегнам
но толку е тешко
предрожбено тесно
кај сум заспал вака
в гроб или в матка
ни љубов, ни плач
на другата страна
овде само уплав
од првиот чекор

дај да прсне зората!
дај да пукне лушпата!
дождот да ме покрсти
да ми дојде душата
=================================================================
Additional_Context:в очи очи
Song title:МУЗА
Song:
МУЗА

зачестија трудовите
ќе се раѓа песната
ти ја зачна
јас ја носев
твоја е
радувај се
стави ја на градите
плукната е на тебе
дај ѝ го името
добро ќе ѝ стои
=================================================================
Additional_Context:в очи очи
Song title:НЕ СМЕ ЗА ВЕРУВАЊЕ
Song:
НЕ СМЕ ЗА ВЕРУВАЊЕ

и ноќва се пролеа љубов
но не барај помош, на превивај рани
овој пат докрај пушти да тече
овој пат докрај пушти да искрвави

ова е тој последен пат
и последно ветување
но не сме за верување
не сме за верување

ова е тој последен пат
и последно вљубување
но не сме за верување
не, не сме за верување
=================================================================
Additional_Context:в очи очи
Song title:
Song:
КЛУПА

на улици мокри
ситен филмски дождец
прска само за нас
и нема, нема спиење

зад аголот е суво
зад аголот е глуво
овде сѐ се сјае
и нема, нема спиење

креветот е празен
оти не сум тука
има една клупа
и нема, нема спиење
=================================================================
Additional_Context:в очи очи
Song title:
Song:
СЛАТКОВОДЕН БАКНЕЖ

ако влезе некој под кожа
немој да го кротиш
во жешките ноќи кога обилно се поти

ако влезе некој под кожа
не пуштај го низ солза
пушти го низ бакнеж, бакнеж што се голта
=================================================================
Additional_Context:в очи очи
Song title:МОЛИТВА бр. 2
Song:
МОЛИТВА бр. 2

еден ден кога ќе ме нема
пред потполно да исчезнам од светот
кога само спомени ќе крепат
сети се дека сум ти рекол
оти веќе имам сѐ што ми треба
и само се молам да потрае векот
=================================================================
Additional_Context:в очи очи
Song title:
Song:
СТУДЕН

роб сум твој
без сопствена смисла
и стокхолмски заложник
милослив заточеник
и маченик ќе бидам
со погубна верба

ти ако си заминеш
срце ќе ми откорнеш
по пат ќе ме завлечеш
вени ќе ми развлечеш
дури не се откинам
дур не се ослободам
дур не паднам ничкум
сам на денот суден
обезљубен и студен

ѕирни кога можеш
зад очиве, љубена
и повеќе никогаш
не барај ми утеха
=================================================================
Additional_Context:в очи очи
Song title:СРЕЌАТА Е ТАМУ НА ДРУГАТА СТРАНА
Song:
СРЕЌАТА Е ТАМУ НА ДРУГАТА СТРАНА

стојам пред водата, светликава, заводлива
бргу се соблекувам, побргу намовнувам
облечен човек таа вода не сака ‒
сака да ме гледа како се соголувам

влегувам срамежливо, скокотливо, кикотливо
со критички насмев кон сета таа драма
водата се качува, под појасот заплискува
дланките ги спуштам, по главата ја галам

водичке медомлечна, водо питка, водо пловна
штом во тебе нурнам, нема веќе назад
среќата е таму на другата страна
среќата е таму на другата страна
=================================================================
Additional_Context:в очи очи
Song title:НЕКОГАШ ЗАПАЃАМ ВО ДЛАБОКА ЛИРИКА
Song:
НЕКОГАШ ЗАПАЃАМ ВО ДЛАБОКА
ЛИРИКА

некогаш запаѓам во длабока лирика
и тешко се будам од силни сновиденија
а гледам светот побрзал и срамно не ме почекал
гледам некој умрел, а не знам дал е вистина
ебати умирачката без жестока пијанка
без земјата жедна за лута бела пијачка
гледам тој спроти мене куќата ја офарбал
и чув дека за нашата не сум плаќал кирија
или те запоставив со премногу внимание
или пак сум паднал во длабока лирика
=================================================================
Additional_Context:в очи очи
Song title:APPALOOSA
Song:
APPALOOSA

јавни го времето
тој непредвидлив appaloosa пастув
искорни го за гривата
збодни го по слабини
во галоп низ невремето
што побргу низ чемерот
низ непријателската оддалеченост
преку смртоносните полиња на недостигот
преку труповите на мртвите часовници
со скок преку викендите што не умираат
така лесно
не застанувај
секој одмор е умор за патникот што не стасал
слези и трчај со него
само не застанувај
претекни ги депешите за изгубените битки
гласините за малодушноста
лошите претчувства и заблуди
јавај лудачки
исцрпи го докрај
само стасај навреме
дури уште гори, дури уште пламти
барем дури зората не ја згасне жарта
провери го вигвамот
ако таа не спие
ако уште чека
во име на љубовта
застрелај го в чело
во име на меракот
убиј го времето
и легни до неа
една мала вечност
=================================================================
Additional_Context:в очи очи
Song title:ВКУС
Song:
ВКУС

ги менував јазиците
ги учев до совршенство
слушав, читав, пишував
запевав неутешно

и така те губев
на секој јазик пуст ‒
јас менував јазици
ти не мена вкус
=================================================================
Additional_Context:в очи очи
Song title:ОДДИШКА
Song:
ОДДИШКА

би спрегнал десет јазика
душа да ми потегнат
само еден врзан
не стига да доречам

би те однел ноќва
на црна месечина
да запалам светилка
да ти светнам проѕирка
душа да си отворам
да ми дувнеш воздишка

оттаму на гробишта
на старите љубови
за душа да раздадеме
за прошка и за оддишка
=================================================================
Additional_Context:в очи очи
Song title:СИ ЉУБЕЛА, ЌЕ ЉУБИШ
Song:
СИ ЉУБЕЛА, ЌЕ ЉУБИШ

си љубела, ќе љубиш
не е тоа нешто што може да се запре
со најјака верба и најсилна надеж

си љубела, ќе љубиш
никогаш крајно
си љубела, ќе љубиш
секогаш за навек

си љубела, ќе љубиш
а јас ќе се сликам
во трајните фигури со менливи лица

си љубела, ќе љубиш
не е тоа нешто што може да се запре
со најјака верба и најсилна надеж

си љубела, ќе љубиш
никогаш крајно
си љубела, ќе љубиш
секогаш за навек
=================================================================
Additional_Context:в очи очи
Song title:ПОПАТНА
Song:
ПОПАТНА

горе те качив на ушка
ти да ја пееш од душа
песната наша насушна
не можам да се наслушам

патот го сече в недоглед
ширното поле сончоглед
сонцето трча низ ветерот
ја галиш гитарата под нозе

зар ми ги стегаш ушите
зар ми ги влечеш уздите
зар ќе ме свртиш, најмила
под сенка да се спружиме
=================================================================
Additional_Context:в очи очи
Song title:СРОД
Song:
СРОД

двогласни битија
двојни коски, двојно ткиво
двојна плот, еден живот
двојни сновиденија

не сме ние род
не, ние срод сме
од една мајка Природа
и татко Чудотворец
светогледи блиски
нам што ни дели

а што се сродни души
родени ко една
разделени на две
родени ‒ за една
во друга да се најде
па да бидат цели
=================================================================
Additional_Context:в очи очи
Song title:ПАЈАКОВА МРЕЖА
Song:
ПАЈАКОВА МРЕЖА

пајакова мрежа
се ниша, се ежам
пајакова мрежа
се ниша, се ежам
се ниша, се ежам
кон тебе тежам
=================================================================
Additional_Context:в очи очи
Song title:БЕЗУМИЕ
Song:
БЕЗУМИЕ

ми лета умот
соседот ги лета гулабите
силно кон синилото
ги вперил показалците
а јас си го гледам умот
угоре се вивнал
таму се мераците

ми лета умот
на прозорец се крилат чавките
крадат парче леб
мачорот ги демне падобранците
а јас си го гледам умот
угоре се вивнал
јасни се знаците

ми летнал умот
се кренал ветрот и кренал сѐ живо
трескаат вратите
се кренале лисја до облаците
а јас сум овде надвор од умот
тој не сака да слета
таму се мераците
=================================================================
Additional_Context:в очи очи
Song title:СКРШЕНО ЦВЕЌЕ
Song:
СКРШЕНО ЦВЕЌЕ

земи ја сега скршената булка
трендафил, каранфил, буќет од смеќе
и удри по грбот една меа кулпа
виновен ти си, штом скрши ти цвеќе

сакај го жив на ливада цветот
легни си до него, на пролет, в лето
оздола кон небо секогаш глеј го
нека го, слободен, дур му е векот

расцветал сонот најаве силен
лошите сништа насон се збиле
многумина сонат за нашата среќа
посреќни од нас малкумина биле
=================================================================
Additional_Context:в очи очи
Song title:КОГА ТЕ НЕМАМ
Song:
КОГА ТЕ НЕМАМ

кога разговараме
вака како сега
јас сам со тебе
а ти можеби молчиш
тогаш не сум фер
те потпрашувам одоколу
со отровна насмевка
ти подметнувам одговори

кога си во рацеве не пишувам
сомнежите демнат
под секој камен-змијарник на мојата мечта
и треба само малку да те немам
за босоног да зацапам
и да ме снема
=================================================================
Additional_Context:в очи очи
Song title:КАДЕ И ДА ОДИШ
Song:
КАДЕ И ДА ОДИШ

надоаѓаш
со чекор бавен и леплив
нога пред нога
на кревет спушташ колена
фрлаш котва в постела
опчекорна прегратка околу половина
стапала свртени кон небо
црни од патеки ноќни
сакаш да го видиш светот...
и штом засуши јулската постела
се крева ветер и гради ти полни
шириш едра и креваш раменици
добар пат ‒ ти велам
врати се, каде и да одиш
=================================================================
Additional_Context:в очи очи
Song title:ТРЧАЊЕ ВО ПРЕСРЕТ
Song:
ТРЧАЊЕ ВО ПРЕСРЕТ

со секоја шепотна песна
од грлото чујно што бега
со сиот тој распеан копнеж
најпосле стасан на целта

со едвај дочекани утра
разденети ноќни светла
со сиот тој мизерен сомнеж
најпосле згазен од верба

со секој цут што се буди
од сонот на пустата желба
со здивот што расте и крева
најпосле тука пред целта

со секој забрзан чекор
музиката расте и крева
во тркот на лудите срца
низ целта на нашата средба
=================================================================
Additional_Context:в очи очи
Song title:НИЕ
Song:
НИЕ

а што сме ние‒
тревки на ветрот
огнена грива
на коњскиот галоп
ветрот што крева
ветрот што носи
цветната сплетка
во твоите коси
=================================================================
Additional_Context:в очи очи
Song title:ЛЕБЕДОВА
Song:
ЛЕБЕДОВА

ако те љубам за живот
тогаш те љубам и кревко
моиве трепетни дланки
галат со крвава нежност

ако те цутам во песна
тогаш те љубам за живот
колку ли погрешно пеам
толку штом не ти е мило

ако, пак, покриеш уши
да побегнеш ако ти иде
сон ако без мене виде
нема за што да ме биде
=================================================================
Additional_Context:в очи очи
Song title:ВИДЕЛИНА
Song:
ВИДЕЛИНА

ти си отпечаток на мојата рожница
не можам да гледам, а да не те здогледам
очи да си ископам и да ти ги подарам
во нив ти ќе можеш само да се огледаш
а јас и слеп би те видел само тебе
во себе да гледам, тебе ќе те согледам
=================================================================
Additional_Context:в очи очи
Song title:ОЧИ В ОЧИ
Song:
ОЧИ В ОЧИ

очи в очи, в очи очи
в очи очи, очи в очи
два бунара црни
две фрлени кофи
в очи очи, очи в очи
очи в очи, в очи очи
два грамофона
и две култни плочи
=================================================================
Additional_Context:в очи очи
Song title:ВЕРБА
Song:
ВЕРБА

живот заснован на вистински случај
толку неверојатен да мора да се штипнеш
минливоста е најголем уплав на љубовникот
расцветан се плашиш рано да не свиснеш
го самариш времето, со завети го седлаш
немој да го питомиш, клоцни го в ребра
вечноста е, напротив, безвременска идеја
грабни ја во чинот на бескрајна верба
=================================================================
Additional_Context:в очи очи
Song title:ЦРНО ПИЛЕ
Song:
ЦРНО ПИЛЕ

меѓу мене и дрвото со кое разговарам
стои висока и остра железна меѓа
дрвото одамна ја надрасна

меѓу мене и дрвото со кое разговарам
летаат птички
ќе слетаат на гранките
тоа им шумоли
тие му црцорат

што се однесува до разговорот меѓу мене и
птичките...
го има и тоа
сепак, од разумно растојание
се плашат тие од моиве гранки
не им веруваат
моиве гранки можат да ги здробат

срцево не може

еден ден ќе се престорам во дрво
црно пиле ќе ми слета на дланка
ќе го зграпчам и ќе го бакнам во клунот
ќе го пуштам за пак да ми дојде
ќе види тоа што е љубов
=================================================================
Additional_Context:в очи очи
Song title:ЛЕТ
Song:
ЛЕТ

ние сме вода што гори
премин во сонот
меланхолична смеа
изблуен оган
бездомник војник
судбински кобник
повраќаница што се голта
месечева соната жолта
девојка без ноќ
воин без моќ
папочна врвца
пролетни дрвца
сеќавања од живот минат
цветот од планина скинат
закачен на затворска жица
чиста вода
вода што гори
две крилја на полетна птица
=================================================================


