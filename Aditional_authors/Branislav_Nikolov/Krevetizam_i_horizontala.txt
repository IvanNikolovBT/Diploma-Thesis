Source: Креветизам и хоризонтала
Author: Пијан Славеј
Context:

=================================================================

Additional_Context:
Song title: ***
Song:
Ах, таа твоја дива
и несмасна љубов
Те галам дури предиш
стуткана во скутов
Се проѕеваш, се тегниш,
наспана и гладна
Бараш да те пуштам,
ме гребиш и ме касаш
=================================================================
Additional_Context:
Song title: ШВАЛЕРСКИОТ ВОЗ Е ВО ДВА
Song:

ШВАЛЕРСКИОТ ВОЗ Е ВО ДВА

Деновиве ќе минам
Низ твојот весел град
Ти порано ќе легнеш
A jас ќе задоцнам

Тa-ти-ти-Тa
Ти-ти-ти-Тa-та-та...
Швалерскиот воз е во два
Почекај, запали, испуши до крај
Швалерскиот воз е во два

Мојот евтин штоф
И твојте чудесни чорапчиња
Плетат заплет тежок замрсен
=================================================================
Additional_Context:
Song title: ОД ЉУБОВТА ТРЕБА ДА СЕ ПАЗИМЕ
Song:
ОД ЉУБОВТА ТРЕБА ДА СЕ ПАЗИМЕ

Румени се руменат образите
Румени се руменат образите

Но зошто да порасне љубовта наша!?
Ако ја разебеме ќе заебеме
Овој сладок дремеж на жешкото сонце
Ќе се стопи нежно ко сладолед

Румени се руменат образите
Од љубовта треба да се пазиме
Од љубовта треба да се пазиме
=================================================================
Additional_Context:
Song title: АДРЕНАЛИН
Song:
АДРЕНАЛИН

Таа трансплантирана
Машина за чукање
Досега не типкала
Љубовно писмо
Таа трансплантирана
Машина за чукање
Досега не типкала
Љубовно писмо
Чукам по старите
Возбудени дирки
Приближно деведесет
Удари во минута
Чукам по старото
Механичко срце
Пулс – Масажа
Адреналин!
=================================================================
Additional_Context:
Song title: АНТИТЕЛО
Song:
АНТИТЕЛО

Јас сум Антитело против таа болест
Јас ќе бидам злото што ќе проструи меѓу нас
И само чиста совест може да ме сопре
Прв да фрли камен тој што има совест
И сите мили коски нека ми ги здробат
Огнот ако згасне тогаш нека горам
Сите мили коски нека ми ги здробат
Огнот ако згасне тогаш нека горам
Секогаш спружен, никогаш простум –
Креветизам и хоризонтала!
=================================================================
Additional_Context:
Song title: ПИЈАН СЛАВЕЈ
Song:
ПИЈАН СЛАВЕЈ

Немој да љубиш
Преселница птица
Фати ги мојте
Набрекнати крилца
Немој да чекаш
Јас да ти ветам
Дека ќе умрам
Со крилцата в џеб

Бог рече – Спиј!
И сонцето го згасна
Ама јас непослушен
Запалив ламба

Немој да љубиш
Преселница птица
Фати ги мојте
Набрекнати крилца
И немој да чекаш
Јас да ти ветам
Дека ќе умрам
Со крилцата в џеб
=================================================================
Additional_Context:
Song title: МИРО
Song:
МИРО

Се гледаме жедни
Очи в очи, Миро
Сити грб си вртиме
Сонуваме мирно

Се гледаме жедни
Очи в очи, Миро
Сити грб си вртиме
Сонуваме, Миро

Ме мачи овој крцкав
Безобразен кревет
Напудрен и стегнат
Хотелски корсет

Ќе надојде крв
Баш од чиста мира
Поарно е ноќва
Со креветот да спијам
=================================================================
Additional_Context:
Song title: АМАНАМАН
Song:
АМАНАМАН

Ме мачи гатанка на левата дланка
Наштоседолжикурофаманаман
Ме мачи гатанка на левата дланка
Наштоседолжикурофаманаман
Очите ги покрив ама скроз ги ококорив
Ушите ги зачепив и начулив
Ме мачи гатанка на левата дланка
Наштоседолжикурофаманаман
Месечко ме следи низ облаци бледи
Месечко ме демне зад облаци темни
Ме мачи гатанка на левата дланка
Наштоседолжикурофаманаман
=================================================================
Additional_Context:
Song title: СЛОБОДНАТА ЉУБОВ
Song:
СЛОБОДНАТА ЉУБОВ

Ако ја укинат слободната љубов
За првиот бакнеж ќе мора да платиш
Ќе дадат малку попуст на брачната нежност
Во љубовта со данок на додадена вредност

Ако ја укинат слободната љубов
Кога веќе љубиш мора да е чесно
Ќе нема слатки тајни, неверства и кавги
И скршени срца ќе има многу ретко
Во љубовта со данок на додадена вредност

Ако ја укинат слободната љубов
За украден бакнеж скапо ќе платиш
Ќе биде тежок престап тајната нежност
Во љубовта со данок на додадена вредност
=================================================================
Additional_Context:
Song title: ЕЛА СИ В КРЕВЕТ
Song:
ЕЛА СИ В КРЕВЕТ

Ела си в кревет
Ќе те вајам голорак
Ќе бидеш ремек-дело!

Ела си в кревет
Прсти ќе ми бакнуваш
Ќе бидеш ремек-дело!

Ќе гмечам, ќе штипам, ќе мазнам
Секоја педа, целото тело

Ела си в кревет
Прсти ќе ми бакнуваш
Ќе бидеш ремек-дело!
=================================================================
Additional_Context:
Song title: ОБЛАЧЕ
Song:
ОБЛАЧЕ

Облаче бело
Облаче чисто
Пред малку ме плени
Сега не личиш на ништо

Облаче бело
Облаче чисто
Пред малку ме плени
Сега не личиш на ништо

Водата е мирна, рамна ко стакло
Мрсна е од мојта испрана радост
И нема веќе тајни
Преку седум џина
Преку седум црни запенети вина
Признавам, некогаш знам да бидам свиња
Од тебе ништо не сакам да кријам
Облаче бело
Облаче чисто
Пред малку ме плени
Сега не личиш на ништо

=================================================================
Additional_Context:
Song title: КУПИДОН
Song:
КУПИДОН

Лош е стрелец тој Купидон, драга
Мене в срце, тебе во глава
Твојата љубов безболно вене
Мојата боли жива и здрава
=================================================================
Additional_Context:
Song title: ЛАВА ЛАВА
Song:
ЛАВА ЛАВА

О, Лава – Lover
Попокатепетл
Во утроба вриеш
Надоаѓаш, раснеш
А љубовта црна
Вулканска пепел
Ако нѐ гуши
Мора да згаснеш

Ерупција крши зачмаено тело
Па се раѓа ново
Фасцинантно
Врело

О, Лава – Lover
Попокатепетл
Цела се тресеш
Надоаѓаш, раснеш
А љубовта црна
Вулканска пепел
Ако нѐ гуши
Мора да згаснеш
=================================================================
Additional_Context:
Song title: ДВОЈКА
Song:
ДВОЈКА

Морнар ко морнар
Страшно пушев сакс
А ти беше сирена
Со пеколен глас.
Те задавив за вратот
Ти ме стегна таму долу
Морав да те чистам
Те пресеков наполу.
Клечев, те сечев
Те лупев ко кромид
На крајот пуштив вода
Промрморив – Збогум!
Длабоко во ноќта
Длабоко во ноќта
Двојката е мртва
Распадлива бројка
=================================================================
Additional_Context:
Song title: ШТЕТА!
Song:
ШТЕТА!

Ќе паднеш ли еднаш во заборав
Да не можам да се сетам
Ил’ пак со палав бакнеж
Ќе ми се вратиш, штета!

Мижам да не те сретнам
Мижам да не те сретнам
Ил’ пак со палав бакнеж
Ќе ми се вратиш, штета!
Облоги ставај од насмевки разни
Поројните солзи прават трајни бразди

Мижам да не те сретнам
Мижам да не те сретнам
Ил’ пак со палав бакнеж
Ќе ми се вратиш, штета!
=================================================================
Additional_Context:
Song title: ВО ЈУЛИ БИТОЛА
Song:
ВО ЈУЛИ БИТОЛА

Во јули Битола
На ќерамиди се лепат жештини
Облаците и небото се море немирно
Во јули Битола
Во јули Битола
Љуби ме
Вдиши ме
Љуби ме
Издиши
Љуби ме
Вдиши ме
Задржи здив...
=================================================================
Additional_Context: слика на две страници како пауза меѓу два дела на книгата (нема
поднаслови, само сликата ги дели двата дела)

Song title: ***
Song:

Кога се вљубив во една нежна песна
Баш на прво уво, затрескан до уши
Избегав од светот и насамо ја пуштив
Скржаво на слушалки ѝ ја бранев честа
Да не рече некој – Песна ко песна
=================================================================
Additional_Context:
Song title: АВТОПОРТРЕТИ
Song:
АВТОПОРТРЕТИ
(Yo Miro)

Долу во визбите и горе на таваните
На јавните куќи, музеите, кафаните
Закопана во прав и пајажина света
Старата слава да воскресне чека
Да удриш по ѕидот и остро да викнеш
Само со портрет до вечност ќе стигнеш
Но сега место лордови, место генерали
Разгневени тирани, намуртени дами
Позираат мајмуните и тие ќе се смеат
Со нашите господа фалени и славни
Со онаа најголема човечка мана
Великите да бидат духовна храна
И светот ќе бара масло на платно
Такво што на ѕид се качи страсно
И лесно ја опива врелата младост
Без особена главоболка и јарост
=================================================================

Additional_Context:
Song title: НЕСОНИЦА
Song:
НЕСОНИЦА

Внимателно го слушав комшискиот пес
Со перница врз глава од полноќ до шест
Ритмички стапки без јасен акцент
Трохеј – дактил или јамб – анапест
Лаеше во стих пет лавежи по ред
За кучешки живот гневен кучешки еп

Така е ваму на дивиот запад
Денот врз ноќта изврши напад
Три сонца веќе собрани таму
Дивеат в залез, нејќат да зајдат
Изгоре денот од неспани ноќи
Поспано кино, пасивен најтлајф
Изгоре денот, изгоре ноќта
Што да ти кажам, не бива вака!
=================================================================
Additional_Context:
Song title: ОГЛЕДАЛО
Song:
ОГЛЕДАЛО

Јас и мојот одраз
Не сме многу блиски
И ова огледало
Не е знак за еднакво
Затоа не верувам
Дека нешто менувам
Кога се израмнувам
Кога се дотерувам
Кога висам пред огледало
Кога барам знак за генијалност
Дотеран од Бога
Во неудобна баналност

Кога се огледувам
Во твојте очи вљубени
Не можам да верувам
Дека се разбудени
Висам пред огледало
Барам знак за генијалност
Дотеран од Бога
Во неудобна баналност

=================================================================
Additional_Context:
Song title: МИ СЕ ВОДИ ЉУБОВ
Song:
МИ СЕ ВОДИ ЉУБОВ

Ми се води љубов
Младешки без обѕир
Ми се води љубов
Некомерцијално
Ми се води љубов
Раскошно и блудно
Ми се води љубов
Церемонијално
Ми се води љубов
Егзистенцијално
Вака и онака
Малку неморално
Ама љубов моја
Ако дадеш рака
Ќе те водам така
Ко шо ти се сака

(те бакнувам во голите гради
на Слободата од Делакроа)
=================================================================
Additional_Context: КО ОД МАЈКА РОДЕН
Song title: 1. (Адам и Ева)
Song:
1. (Адам и Ева)

Беше еден човек
и беше една жена
Секогаш дотерана
а тој од мајка роден
Жената, згоден
моден креатор
Со него залудно
правеше напор
Но еднаш за Прочка
го фати малку жал
Рече – Сѐ ќе распродадам
да видиш некој ќар
И ноќта бргу падна
не продаде ништо
Го фати Карневалот
таков, гол пиштол
Без џебови, нудист
почна да му студи
Умот му леташе
по гаќи и блузи

И тогаш се пицна
го реши цел проблем
Сфати, облеката
го направи човек
Па побрза дома
кај својата дама
Помисли – Ноќва
би ставил и пижама
И прв пат беше гола
неговата дама
Прв пат беше гола
но не беше сама
Човекот реши
да не прави драма
Ја задржа облеката
се врати кај мама

„Прости ми, мајко
знам дека грешев
Ко од мајка роден
поарно ми беше”
=================================================================
Additional_Context: КО ОД МАЈКА РОДЕН
Song title: 2. (Боксер)
Song:
2. (Боксер)

Се плашев ко дете
Дома дури лазев
Ме бодреа сите
Пушти се, ајде!
И така се пуштив
Во твоите раце
Ме крена ти в небо
Ме стутка ко јагне
А јас таков штрбав
Разлигавен плачев

=================================================================
Additional_Context:
Song title: МАЧКА ВО ВРЕЌА
Song:
МАЧКА ВО ВРЕЌА

Нова љубов, трета среќа
Мачка во вреќа, мачка во вреќа

Бескорисно предзнаење
Претчувство и предзнак
Иако некако знам дека грешам
Благослов е со тебе да останам непросветлен
Во мракот на оваа кратковида среќа

Нова љубов, трета среќа
Мачка во вреќа, мачка во вреќа

Празните чаши на маса стрчат
Крвта што врие сака да џрџа
Сношти од вената извадив срча
Парче од оние скршени срца
=================================================================
Additional_Context:
Song title: ШАРЛАТАН
Song:
ШАРЛАТАН

На прв поглед
Беше совршен трик
За уши го извлеков
Разумот од глава

На прв поглед
Беше совршен деликт
Ти ме мислиш џепчија
Јас срце ти крадам

На прв поглед
Изгледа нешто сум ти ветил
Ако добро погледнеш
Немам што да дадам

Поезија – Илузија
За љубов си страдна
Ако добро погледнеш
Немам што да дадам
=================================================================
Additional_Context:
Song title: ПРСТОМЕТ
Song:
ПРСТОМЕТ

Ги врзавме клучка прстињата мали
Смирени сме сега ама нешто фали

Се чешкам со домалиот – главата ми чади
Ти од твојот луто прстенот го вадиш

Ми покажа среден. И јас тебе. Кретен!

Со прстот на чело покажуваш да сфатам
Јас со мојот тебе излезната врата

Сега креваш палец – патот да го фатиш
А јас вртам палци – чекам да се вратиш
=================================================================
Additional_Context:
Song title: АНГЕЛОТ-ЧУВАР СНОШТИ ГО ЗГАЗИВ
Song:
АНГЕЛОТ-ЧУВАР
СНОШТИ ГО ЗГАЗИВ

Попусто сега водата тече
Џабе го триеш дебелиот мев
Наситен, Ѕверот душа ти гушнал
Дрочи и здивот му смрди на грев

Проклети да сте свирки и песни!
И вие нестрпливи девици бесни!
Ти што ми врза и одврза јазик –
Огнена водо, џембос да фатиш!

Ангелот чувар сношти го згазив
Опцу и офна – Гледај бе! Пази!
=================================================================
Additional_Context:
Song title: НОЌТА КОГА РЕЧЕ: МОЖЕШ САМО ДА МЕ СОНУВАШ!
Song:
НОЌТА КОГА РЕЧЕ:
МОЖЕШ САМО ДА МЕ СОНУВАШ!

На плеќите носеше месечев сомбреро
Лунарен нимбус зад главата
Сенката ја фрли во недоглед
Ја издолжи до самата граница
Залудно ја душкаа кучињата
Залудно ја дешкаа од царина
Сенката ништо не пријавува
Таа пред никого не запира
Ги прекрши сите правила
Ја премина секоја граница

И сега кога можам само да те сонувам
Ти си ми несоница
Ти си ми неспаница
=================================================================
Additional_Context:
Song title: ЗАБОРАВИВ КАКО ИЗГЛЕДАШ
Song:
ЗАБОРАВИВ КАКО ИЗГЛЕДАШ

Заборавив како изгледаш
Го пофаќам лицето свиено в коса
Скока прамен на топлиот шепот
Те бакнувам в уста со дланка
Мора да си многу лична, си мислам
Знам дека сонувам ама не престанувам
Се криеш ко робинка добиена на комар
Сврти се, покажи се, знам дека си ти
Каква и да си, знам дека си ти
=================================================================
Additional_Context:
Song title: СЕ ЖАЛЕА МОИТЕ ГУЛАПЧИЊА ПИСМОНОСЦИ
Song:
СЕ ЖАЛЕА МОИТЕ
ГУЛАПЧИЊА ПИСМОНОСЦИ

Се жалеа моите гулапчиња писмоносци
Велат дека ретко на прозорец ги чекаш
Велат дека сега си помалку нестрплива
Писмата не ги читаш, по џебови ги туткаш

Се жалеа моите гулапчиња писмоносци
Велат дека жедни вода не ги напиваш
Дека не ги милуваш, во клунот не ги бакнуваш
Велат дека одамна бакшиш не ги даруваш

Ги прашав јас моите гулапчиња писмоносци
Сите до едно за тебе ги прашав
Велат дека ептен си се разубавила
Велат тие, велат, но како да ми кажат
=================================================================
Additional_Context:
Song title: УСНИ ПАКОСНИ ЧЕРЕШОВИ
Song:
УСНИ ПАКОСНИ ЧЕРЕШОВИ

Ах, тоа мизерно утринско ЈАС
Таа осамена болка и јад
Отфрлен атом од онаа трула
Нестабилна вчерашна НИЕ молекула
Ах, тие усни пакосни черешови
Ах, тие тревожни смерачени беснила
Проклета да бидеш ако не е лага
Оти в очи не гледаш ами се огледуваш
Проклета да бидеш ако некој рече –
Стопати ти реков ама ти не веруваш!
=================================================================

Additional_Context:
Song title: НЕ ДОЗВОЛУВАЈ ДА ТИ ПРОСТАМ
Song:
НЕ ДОЗВОЛУВАЈ ДА ТИ ПРОСТАМ

Не дозволувај да ти простам
Тоа не го заслужив
Те кренав од калта
Те фрлив на грбот
Те влечкав бесрамно тешка
Од твоите смрдливи воздишки
Од тие пијани навредливи сништа
Се скилавив, се урнав
Те седнав крај патот
Насмеј се колку можеш – реков –
Наскоро некој ќе помине тука
=================================================================
Additional_Context:
Song title: КАБАЕТ
Song:
КАБАЕТ

Буден сум
Непрогледан
Со твоето нагласено присуство во молкот
Со кроткото извлекување од постела
Со фиоките и долапите
Плескањето на ластикот од гаќите
Сркањето кафе и воздишките
Со тешкиот парфем од инает
=================================================================
Additional_Context:
Song title: СРЦАТА НИКАКО ДА ФАТАТ ЧЕКОР
Song:
СРЦАТА НИКАКО ДА ФАТАТ ЧЕКОР

Те следам како дишеш
Ритамот го фатив
Танцуваме бавно
Ти го водиш танцот
Вдишуваш копнеж
Воздивнуваш прекор
Срцата никако да фатат чекор!
Срце мое, немој ти да брзаш, ти реков
Срцата никако да фатат чекор!
=================================================================
Additional_Context:
Song title: ОПУЛ
Song:
ОПУЛ

Се зацапав во очите
Нема очи такви
И чуеш ли – Убавице!
Главно мислам на нив
Иако ти најмногу
Со задникот се фалиш
Тоа ми е споредно
Пробај да ме сфатиш
Некои по нозете
Некои по цицките
Јас, за твоја среќа,
По очни сум убајни
А трае ли тој опулот
И очите се трајни
Трае ли тој опулот
И очите се трајни
=================================================================
Additional_Context:
Song title: ШАМАРЧЕ
Song:
ШАМАРЧЕ

Ништо друго не сакам
Сакам да те пречекам
Да ми дојдеш на лозје
Да ми цапкаш на грозје
Боса да те собујам
Сукња да ти засукам
Да те кренам на раце
Да ми удриш шамарче
Ништо друго не сакам
Сакам да те пречекам
Шише да ти отворам
Уста да не затворам
Да прескокнам вечера
Да подголтнам за вечерва
Да те кренам на раце
Да ми удриш шамарче
=================================================================
Additional_Context:
Song title: ОКО
Song:

ОКО

Кај ме зеде на око
Превртлива месечино
Ме одбиваш
Ме примаш
Осека и плима
Светилник на ова изгаснато небо
Само ме навлекуваш
Намигнуваш
Исчезнуваш
Кај ме зеде на око
Превртлива месечино
Ме одбиваш
Ме примаш
Осека и плима
=================================================================
Additional_Context:
Song title: ТИ ВЕРУВАМ, ТИ ВЕРУВАМ
Song:
ТИ ВЕРУВАМ, ТИ ВЕРУВАМ

Од мене можеш да направиш црква
Ти верувам, ти верувам
Со фрески на твојата љубовна жртва
Ти верувам, ти верувам
Ти биди мое утешение грешним
Ти верувам, ти верувам
Ќе те зацрвенам со пофални песни
Ти верувам, ти верувам
О, света жено, остануваш тука
Ти верувам, ти верувам
Ти верувам тебе
И верувам во чуда

Немој сам да си простам
Немој сам да си судам
Ти верувам тебе
И верувам во чуда
=================================================================
Additional_Context:
Song title: ДОБРО УТРО, КАЛИПСО
Song:
ДОБРО УТРО, КАЛИПСО

Денот ги отвори очињата
Синожолтозелени, бистри
Ветрето ги намовна морињата
Водите ги погалив плитки
Со дланките по површината...
Нурнав, ги исплашив рипчињата
=================================================================