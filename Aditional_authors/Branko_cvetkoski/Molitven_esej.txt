Source:  Молитвен Есеј
Author: Бранко Цветкоски
Context: 
=================================================================
Additional_Context:
Song title:МОЛИТВЕН ВЕЈ
Song:
МОЛИТВЕН ВЕЈ
 
Дувни оваа ноќ 
Откорни ја коронката од фитилот  
Зборот да остане сам  
Во тишината 
Да си го најде запишувачот нем  
И црната буква што дрочи  
Во боските на темнината 
 
Отвори очи 
Демону зад пламенчињата  
Овојпат нема да се разминеме  
Незнаен лику мој 
 
Ни останаа малку години  
За галеж  
За татнеж 
Ајде во оваа глува планина  
Без припек  
Без ладнина 
Повисоко крени го пердето  
Влези 
Во мојот молк-виделина 

=================================================================
Additional_Context:земја за зобање
Song title:СЕ ВРАЌА НОЌТА 
Song:
СЕ ВРАЌА НОЌТА 

Се враќа ноќта по своите деца  
Ѝ се поткрева косата во одот  
Отпушта и стега  
Отпушта и стега 
Топлата рака врз вратот на клепето  
Над нашата порта лебди  
Студен облик на празнината 
 
Во чиста среда 
Голем полжав се качува во планините  
Сочна лига остава по ливадите  
Само тој гледа  
Само тој знае 
Кај стигнува летниот струг на далечините 
 
Вилнеат две сенки 
Над срцето на земјата: 
Се враќа ноќта 
По крупните дамкави зрна 
Се качува полжавот, 
Лиже по нашите студени чела 
И со окото-рог 
Не вика кон темни длапки 
Кон меки визби – 
 
Далеку од домот Господов

=================================================================
Additional_Context:земја за зобање
Song title:ЗЕМЈА. ПРИЧЕСНА. ЗОБ
Song:
ЗЕМЈА. ПРИЧЕСНА. ЗОБ 
 
Се рони небото 
Слегува црна ронка 
Во нашиот ваган 
Ита и сучи по шарите 
Откосната змиска грива - 
Во света вода мрцнато перче Божјо  

Над неа мојот земјен лик  
Се издолжува  
Се нишка  
Со небесната става  
Се меша  
И молви:  

„Стори се крај скутот 
На земјописецот 
Под неговата златна игла жеден 
Зини 
Голтни ја причесната!“   

И така сторив 
И се сронив пред раката пепел-бела  
Принесена 
И некаде запре нишанот бесен  
И одново се состави небото 
Во нашиот ваган  
Преполн земја  
За зобање 


=================================================================
Additional_Context:земја за зобање
Song title:ДОЈКИ НАД ЖИТАТА 
Song:

ДОЈКИ НАД ЖИТАТА 

Се разлева молитва 
Доаѓа јасен глас од зад темето на светот  
Во жилките на билјето  
Плотта на исполинот се враќа  
Блажена врева допира до скрепениот свод.  
Се развртува 
Се чуди човечкиот плипот 
Му се радува на темниот виј на свидноста 
 
Во слачно утро 
Меѓу небото и земјата 
Око на нестасан гласник паѓа во житата 
Во гробна празнина 
Простира трпеза за својот стопан 
Совршено раме изнуркува од топлиот гниеж 
Раздава причесна 
Посипува галеж по патиштата 
 
Капе млеко на бесмртност  
Пие бестелесниот мрак  
Од сè што струи 
Меѓу смирените грамадни облици 
Во бескрајниот миг 
Додека не замавнала нова намисла 
Додека не кренал веѓа - 
Создателот. 

=================================================================
Additional_Context:земја за зобање
Song title:АПОРИЈА. ЗЕМНА 
Song:
АПОРИЈА. ЗЕМНА 

Не останува многу надеж за сенката  
Кога стопанот ќе штурне  
По својот сон 
 
Смекната ќе го носи неговото име  
Ќе обитува по местата  
Кајшто беседел  
Се гордеел  
И бдеел 
Кајшто давал совети и взор.  
Ќе го носи товарот на неговата снага  
Сегде кајшто требало да биде  
Во јасна измама –  
Божем навистина е тој 
 
Таа олеснета бесмртност 
Ослободена од сомнежи и страв 
Не ќе го сети ни мигот на празнична безименост: 
Од ровката земја 
Од некое друго време 
Сонцето безнадежно ќе ѝ крене 
Нов 
Кусовечен  
Предводник и дом

=================================================================
Additional_Context:земја за зобање
Song title:ОМАЈ 
Song:
ОМАЈ 

Матен двиг на ненавист ме гони 
Кога лежам - ја брка пеперугата од моите гради 
Кога итам - мене од нејзиниот видик 
 
Калпав враг  
Во никоја доба 
Влегува во постелата на беспорочните  
Ги руши јарките меѓи  
Во созданијата хармонични  
Дури и во наречението –  
Мразниот шепот на пространствата 
 
О, чуден пориву на заточението 
Што ми ја затапкуваш вербата 
Ми ги вардиш илузиите 
Нели и големиот грамотник од исток 
Во сонот себеси се гледал 
И не можел да си објасни 
Кое крилце пропаѓа во милта на срцето 
Кое сè уште павта во неовдешноста - 
 
Секогаш и одново 
Во денот суден на гасеницата што се вознесува 

=================================================================
Additional_Context:земја за зобање
Song title:СОНОТ НА СЕМИЊАТА 
Song:
СОНОТ НА СЕМИЊАТА 

Здивот на мртвите ги топли семињата  
Им ги расповива мразните срца  
Со трепет на неизустени пораки  
Им ги растерува осилките од очите 
 
Семињата прогледуваат во темен дом  
Во долгите ноќи удираат по ѕидовите  
Зоврива ноќен веј во кандилата –  
В зори се гаснат фенерите 
 
Затоа ли толку тешко се заспива  
По ведрите разговори  
Толку долго одекнува шепот  
И молитва 
Кога се враќам озарен од меките бразди  
Во кои гнијат нашите студени чела  
Нашите полни бисаги 
 
Затоа ли некоја друга мазна рака  
Секогаш 
Мафта од кај високите крошни  
Во јаснината 


=================================================================
Additional_Context:земја за зобање
Song title:НЕБЦЕ ВО ОБЛАКОТ 
Song:
НЕБЦЕ ВО ОБЛАКОТ 

Кога ќе се преселиш  
Меѓу живите сенки во градината  
Ќе скипне ноќната јаснина –  
Ќе те пречекаат 
Сите со благост што си ги испраќала  
И ќе те примат 
 
Ние 
Пилците од твојата мишка  
Наежени среде земниот лад  
Ќе бегаме пред темната 
Ќе бегаме пред зговорничката фатка на звукот 
Што сè туку нè вика  
Со некое необјатно име  
За молитва туѓо  
И за јавка глуво 
 
Во оној злочест ден 
Кога ќе те здоболи земната светлина 
Испрати ни вестител строг во топлите јасли - 
Во сламата небце остави ни 
Во облакот софра 
И копн
о за гроб 
Рождество Христосово, 1993 
=================================================================
Additional_Context:земја за зобање
Song title:ПЛАДНЕВНА МОЛИТВА
Song:
ПЛАДНЕВНА МОЛИТВА 

Од снежен предел  
Се задава  
На орлица крило  
Мирно  
Глатко тело 
Во песокта се издолжува  
Над водите свири  
Густ молитвен веј 
 
Да излеземе  
Од нашата кремен-роза  
Од статуите и вазните  
Да слеземе 
Од топлиот тунел на бескрајот  
Од блоковите на карпите  
Да се покажеме 
 
Склопено е денес  
Окото на планината 
 


=================================================================
Additional_Context:земја за зобање
Song title:ПЛОТ 
Song:
ПЛОТ 

Паѓаат плодовите  
Се кошкаат  
Се милуваат  
Здушени се забораваат  
По телото на земјата 
 
Со едно име гнијат 
 
Висок плот 
Бдее над нивната плотност  
Се огледува во сферите на семињата 
 
Секоја пролет повисоко се поткрева 
Подалеку заградува 
Тој сводест плет 
Од имиња 
Облици 
И бои 
И стеблото човеково го заградува  
Сиот имот од коски и поколенија  
Обземен од жед  
Во небесна бразда да исчезнесите 
 


=================================================================
Additional_Context:Сите ние сме време 
Song title:ЧЕШМА ПОКРАЈ ПАТОТ 1.
Song:
ЧЕШМА ПОКРАЈ ПАТОТ

Сите ние сме време и  
годините не се тие што  
одминуваат, туку ние...  
Октавио Пас 
 
 
 
1. 
 
Бев пратен да извидам 
Прогонет и презрен  
И прежален 
Да се изгубам по патиштата  
Во пепелишта да скончам  
Како глув пес 
Како проголтан вокал да занемам  
Да не можам да вратам рев  
Во темни локви  
Да ме прибере сланата 

=================================================================
Additional_Context:Сите ние сме време 
Song title:ЧЕШМА ПОКРАЈ ПАТОТ 2.
Song:
2. 
 
И навистина ме снема  
Под светлиот вршник  
Нова колибка земна си најде  
Мојот дух - 
Ме прибра мене некој друг  
Ме внесе во небиднината 
=================================================================
Additional_Context:земја за зобање
Song title:ЧЕШМА ПОКРАЈ ПАТОТ 3.
Song:
3. 
 
Сега сум надеж  
Никогаш што не пристига  
Во пресушен дулец  
Гргор што не стивнува  
Сенка на сенката од облакот  
Што се расточува 
Невидлива опашка на Соgito и Ѕum  
Месечина без мена  
Без новина и погибел  
И море 
И мермерна осама  
Празен гроб што шета  
По небесата 
 


=================================================================
Additional_Context:земја за зобање
Song title:ЧЕШМА ПОКРАЈ ПАТОТ 3.(7) 
Song:
3.(7) 
 
Се меша  
Се милува 
Со острите непца на облаците  
Лебди стројното тело на водата  
Над сенките  
И сонувачите 
 
Телото на водата неначнато  
Се цеди по челата  
Ги вкочанува прстите на обликувачите  
Тежи 
И пропаѓа низ оџаците 
 
О колку слободно  
Се опушта  
Се заборава 
Среде гостите и опачностите  
И ничие око не ја здогледува  
Капката пот 
Очајниот глас пред поплавите 
 
Се порева  
Бавно слегува  
Мразното срце на водата  
Кон бунарите:  
Ни молк  
Ни прекор –  
Си течат разговорите 


=================================================================
Additional_Context:земја за зобање
Song title: ЧЕШМА ПОКРАЈ ПАТОТ 3.(6) 
Song:
3. (6) 
 
Безгласно земјата ги прима корењата  
Им ги отвора шуплините  
Дувлата на понорниците  
Без ехо го враќа 
Вселенскиот струеж во стеблата  
Во садовите 
Во високите окна на вулканите 
 
Испраќа таа глас 
По сите облици првни 
Ја раздава снагата 
Како да чемрее 
Еднаш да ги одбие даровите 
 
Безочно водата  
Го унижува тој ритуал  
Го гасне огнот во плодовите  
Го впива шепотот на житата  
Расте најзината студена рака  
Го препраќа гласот  
Во темнината 


=================================================================
Additional_Context:земја за зобање
Song titleЧЕШМА ПОКРАЈ ПАТОТ 4
Song:
4. 
 
И кој знае веќе дали сум 
Мугра 
Привид 
Мисла строителка  
Молскавично што бега:  
Сите ние сме време  
И годините и исконите  
Не се тие што одминуваат  
Туку ние  
Е еееееее... 


=================================================================
Additional_Context:земја за зобање
Song title:ДВЕ ОЧИ. ДВА ДОЛА
Song:
ДВЕ ОЧИ. ДВА ДОЛА 

Две очи 
Два самотни непријатела  
Два дола 
Во иста бездна чмаат 
 
Нивните остри копја  
Светлината ги собира  
На рамното чело  
Ги сложува 
 
Во оној подземен ден  
Кога ќе се стопи  
Златната жичка на времето  
Безмилосно ќе се сретнат  
Секој со својот пламен  
Секој со својот мрак 
 
Под сводот студен  
На черепот 


=================================================================
Additional_Context:земја за зобање
Song title:ВОДОДЕЛНИЦА 
Song:
ВОДОДЕЛНИЦА 

Со судбински ритам 
Ги полни изброените листови 
Напредува 
Ракописот 
На ненапишаната книга  
Во мене 
 
Пладнува ангелот што голта  
Мисли и мастило  
Меѓу двете рамни половини  
На животот 
Се крева неговата тешка рака  
 
О Господе 
Зад видикот и зад видот 
Пушти ми пламенче што не се докинува 
За свеќата стројна 
И последна 
Капка по капка да се залојам  
Во ѕвездената делта  
Во неприсутноста 
Озарен одново да излезам од темната зора  
Да ѕирнам 
Како испишува на смртта  
Краснописот 


=================================================================
Additional_Context:земја за зобање
Song title:ГРАМОТА
Song:
ГРАМОТА 
Крај наблегалката на Прличсв  
 
Царски црви  
Мемла 
И тврдо замесен леб  
Ти оставил Духот в скут  
Над хартијата гракнал  
Девствена 
Те препнал и исчезнал во далгите  
Во врелиот лет на зеницата  
Зад високите трски  
Во твоите сочиненија  
Во беседите  
Само бегло 
Речиси и не се воспева водата  
Во проѕирност сматна 
На дното 
Потонал тој 
Со занес на самотник 
На неразбран граматик - 
Се откажал од твојот остар ум  
Од твојата жест  
Водените трпки 
Стапалките бледи покрај брегот  
И мечтата што не старее  
Кон исток се креваат леко  
Преку Галичица 


=================================================================
Additional_Context:земја за зобање
Song title:ПРЕКОР 
Song:
ПРЕКОР 

Оној што седи под својата корона 
Високо над кошмарот земен 
Виделина и мрак што дели 
Што се заборава во својата јарост и срџба 
Тој 

Над една тенка жичка најмногу се тресе  
Ги врзува таа сите негови планови 
Се провира низ ветровите 
Низ студените гради на ридовите 
Ги води слепите тела во оклопите 
Го крепи мегданот на маглите 
И пред коронисаниот 
Носи глас од најдалечни стражи - 
Враќа шум 
Над висовите  

Со времето таа му го заплеткува создадениот глед: 
Раскопува под палатките 
Ја врти насоката на бајраците 
Ги затегнува видиците 
Моќно го обвива прстот на собитијата - 
Станува мисла 
Станува темна писалка  

Тешко на оној што седи под својата корона  
На исушената водена жичка што заборава  
Во говорот долг  
Под стреата на ветровите 


=================================================================
Additional_Context:шум до шум
Song title:СЕВЕРЕН ТАНЦ  1.
Song:
СЕВЕРЕН ТАНЦ 
1. 
 
Слушни ги ноќва  
Гласовите невестински  
Од север 
Од високата кула одлостениот дух  
Што вика 
 
Со ритам снежен  
Наближува свадбениот танц  
Белиот претсмртен шепот  
Струи кон екваторот 
 
Не заспивај оваа ноќ  
Не е тоа гласот на мртвите  
Не е нивниот засркнат пулс  
Од длабочините 
 
Северни слогови откршени  
Светлосни утки  
Зборови-кристали  
Ѕунат над нашата нива 
 
Ајде 
На белиот коњ  
Да заминеме 


=================================================================
Additional_Context:шум до шум
Song title:СЕВЕРЕН ТАНЦ  2.
Song:
2. 
 
Овој смекнат март 
Овој тресет 
Што се цеди во меѓата 
Од северното дно изнуркува 
И нова граница крева 
 
Чад и пепел  
Нажежена 
Ќе нè раздели од ѕвездената роса  
 
Спушти се 
Подлабоко во утробата 
Погали го уште еднаш 
Пламенот во саксијата 
Баботи поројот 
Пука северната бразда 
Името неповратно се дели од имотот 
Немее на другиот брег 
 
Овој смекнат март  
Овој сив 
Сеприсутен седи  
И неумоливо чека: 
 
Пресади ја ноќната роза  
Подлабоко закопај ја  
Во зората 


=================================================================
Additional_Context:шум до шум
Song title:СЕВЕРЕН ТАНЦ  3.
Song:
3. 
 
Срицај со строгост  
Снегови - слогови  
Забоди глог  
Во гола именка 
 
Сè те гледам од врв  
На зелен виор  
Занемен ти носам  
Стракче чај  
Во чемерот 
 
Само срицај безмилосно  
Дели јасно  
Во тестото  
Во семето  
Ветрот заледи го 
 
Ќе пребара светлината  
Ќе те најде  
Шум до шум  
Во ноќ ведра 
Во ѕвездена шума заутена  
Вечерница 


=================================================================
Additional_Context:шум до шум
Song title:СЕВЕРЕН ТАНЦ  4.
Song:
4. 
 
Во мене неми бес  
Од рамо варди се  
Од виор висок од север  
И од рака 
Водена од туѓа рака  
Со лес 
 
Сам од гората се враќам  
Слеп 
Од глуждот пушта зрак  
Мојот елен  
Јавам право 
 
Силно замавни пријателе  
Во мислата снегу  
Древен 

=================================================================
Additional_Context:шум до шум
Song title:СЕВЕРЕН ТАНЦ 5.(2)
Song:
5.(2) 
 
Со леснина 
Те враќам од шумскиот мрак  
Хоризонту  
Навестена земјо  
А брегот кренал веѓи  
Како ковач среде чад  
И пропаѓа 
Немирниот ритам срчен  
Во меури пресна пепел  
Заринкува ѕвездениот сад 
 
Излезете геометри  
Зад свиокот наведнете свод  
В безветрие нека се растоварат  
Од плодот тап –  
Линијата права на адот  
И косиот поглед  
На земниот род

=================================================================
Additional_Context:шум до шум
Song title:СЕВЕРЕН ТАНЦ 6. (4)
Song:
6. (4) 
 
Се ниша око над шумите  
Се меша семе  
Завлекува трап грешникот  
Неодменет  
Братот древен 
 
Родственик прелистува житие  
Земјата не отвора уста  
Блеска ножот  
Се суши раката во Нод –  
Ниско е сонцето источно од Еден 


=================================================================
Additional_Context:шум до шум
Song title:СЕВЕРЕН ТАНЦ 7. (6) 
Song:
7. (6) 
 
Презимува мојот змиски предок  
Се разлева неговото срце  
Шуми над врвовите 
 
Во источна ноќ  
Тревожна штама пука  
Бумбар тргнува на пат  
Во пролетната приказна 
 
Презимува  
Долго сонува наречникот  
На резето се спушта брут  
Од кај Арарат  
Гавранот добромисленик  
Се враќа

=================================================================
Additional_Context:шум до шум
Song title:СЕВЕРЕН ТАНЦ 8. (7)  
Song:
8. (7) 
 
Спие молебната книга  
Собира пелин  
Собира ал  
Над планината –  
Сјајна леса плете  
Месечината 
 
Од тело во тело  
Зашилен пердув џбарка  
Сплинката врти кон долга зима  
Итрите квачки 
По нив и бендерот на бесконечноста 
 
Спие молебната книга  
Зад муграта се проѕева уста  
Се тресе во својата самица  
Сонцето - глуварка

=================================================================
Additional_Context:шум до шум
Song title:МАРТОВСКИ СНЕГ 
Song:
МАРТОВСКИ СНЕГ 

Троа повеќе пролетна тишина  
Стежнала над покривите  
Троа подолг утрински ѕев  
Во постелата 
 
Само огнот недоверлив  
Во ламтеж  
И со ритам срчен  
Го навјасува зракот скуден  
По таваните и стреите 
 
Се искачува денот  
Искрите се враќаат од небо  
Сè уште мелат 
Острите камења во небесните воденици 
 
Излези и отвори ѝ  
На премрзнатата земја  
По дворовите без наметка  
Што се шета

=================================================================
Additional_Context:СТАПАЛКИ 
Song title:АКАТИСТ 
Song:
АКАТИСТ 

Запис за Ависага, сунамитката 
На мажите од родот твој  
Нарачај им 
Под кубето мазно на срцето 
Да поминат 
Молитвата и смеата 
На стопанот студен да ја чујат 
Во темелот кедров 
Во смолата 
Положена 
 
Одеждата ноќна нека шуми  
Да не биде знајно  
Зошто не те позна тој  
И не крена шатор сред пустина  
Сам 
И не крена храм  
На гласот од јатокот темен  
Од царството навек  
Што се дели 
 
Одеждата ноќна  
На пладнина раздипли ја  
Да се стави денот со ноќнина 


=================================================================
Additional_Context:СТАПАЛКИ 
Song title:СТАРОСТАВНА 
Song:
СТАРОСТАВНА 

Не гибај ме во билјето  
Не рази ме 
Од проѕирност пеперуго врела  
Поразмавни врату росен  
Повисоко искачи се 
 
Не шибај ме 
Шегобијна водоврике сува  
Од далеку ветру стрвен  
Не или ме 
 
И ти земјо слези во земјата  
Однемај се 
Соблечи се водо во водата  
Огледај се 
 
Само небо 
Небо само од небеса оставете  
Мојот образ 
Мојот облак да му стежне  
Да се сврти израилот  
Да пресуши гласот вишен  
Да се врати сиот наум  
Во семката 
 
На постела

=================================================================
Additional_Context:СТАПАЛКИ 
Song title:СТАПАЛКИ. БИБЛИСКИ МОЛК 
Song:
СТАПАЛКИ. БИБЛИСКИ МОЛК 

Кога ќе се смири  
Битието женско  
Кога ќе се склупчи  
Пред погледот кос и остар  
Од небото  
Излегувам засрамен  
Со јанѕа натоварен  
Со недорек  
За убавина 
За свештена сетилност  
За топлина  

Ги собирам тврдите  
Острите 
Нажежените глаголи-алати  
Ги влечам полните бисаги  
Цврсто под стреа ги заврзувам  
И молчам  

Нејзините огреани стапалки  
Сами ја отвораат портата  
Со нестварни допири  
Во меури од шепот  
Нем 
Ја пренесувам прелестна  
Назад во нејзиното време –  
Во градината

=================================================================
Additional_Context:СТАПАЛКИ 
Song title:СНАИТЕ ОД ЗЕМЈА 
Song:
СНАИТЕ ОД ЗЕМЈА 

Жените од мојот крај  
Сите снаи од земја  
Од мојот предел 
До посмртната слика на стопанот 
На мермерот мазен 
Нарачуваа 
Да се издлаби место 
За нивниот лик 
 
Со страв да не ги заречат  
Преостанатите години виделина  
Ми велеа 
Дека со тоа го вестат  
Скорешното заминување  
Кај пресниот вдовец  
На оној свет 
 
Некои долго живееја  
Во години на печал  
Некои со прикриен повтеж  
Боготвореа нови светци  
До последниот ден

На големите сведни 
По долг и тежок пост 
Снаите од земја од мојот предел 
Со прецутена страст 
Ги припиваа лицата 
Во издлабената елипса на мермерот  
И во најубава руба  
Влегуваа да запалат голема свеќа  
Аловиот образ да го покажат  
Пред иконите 

=================================================================
Additional_Context:SAECULUM 
Song title:
Song:
ЦЕЛОСТА 

Без оглавник  
И без глава  
Да се фати патот  

Без возбуда  
И без тропот  
Преку мостот  
Со глужд ѕвезден  
Низ портата  
Да се влезе  
И зад неа  

Непожелен во целоста  
Кајшто глуво сè е  
Самиот сум  
И сфера и дно  
Заградено небо  
Од воздух течен  
Пред точката - бездна  
Копје 
Што се тресе  

И пак слушам  
Ме проѕива гласот: 
Без оглавник  
И без глава  
Да се фати патот 


=================================================================
Additional_Context:SAECULUM 
Song title:ЈАВКА 
Song:
ЈАВКА 

Онаа ледина под дабот  
Што ме гледа  
По патишта што ме следи  
И демне 
Оној огон меѓу желади  
Што виши 
 
Сè со мене пладнува  
Сè со менедише 


=================================================================
Additional_Context:SAECULUM 
Song title:СЕВЕРНА КВАЧКА 
Song:
СЕВЕРНА КВАЧКА 

Со ноќта го менува видот  
Над нашиот дом  
Северната квачка 
 
Со склопени очи  
Станувам на полноќ  
Да пометам  
Да зачистам  
И го стискам клучот  
Од амбарот  
Од јачменот што грее 
 
Пред новиот ден  
Од балконот слегува  
И писнува со црвен јазик  
Размавнато крило 
 
Во дворот премрзнато сè е 


=================================================================
Additional_Context:SAECULUM 
Song title:БОГИНКИ
Song:
БОГИНКИ 

Вечерен дожд вали  
Слегува 'рѓа од ридовите  
Од козјите уши  
Од карпите 
Ѕвечат зелени гласници  
Земната мора  
Се враќа во своето море 
 
Измиени  
Излегуваат  
Планините стројни  
Со чекор лесен 
Се спуштаат во визбите на вулканите  
Трпне големото око  
Во крепоста ноќна  
Се затвора 
 
Црн мрак  
Црна виделина 
Го осветлува средиштето на светот 


=================================================================
Additional_Context:SAECULUM 
Song title:ГЛАСНИК 
Song:
ГЛАСНИК 

Сè уште не пристига ликот  
Немилосрдниот запис  
Кус 
Само гласот прекутрупа 
Низ времето 
Гази 
Како по ноти прескокнува  
На тешкиот тон  
Му бега 
На зборот – јасник 
 
Сè уште не пристига 
Окото 
Образот 
Копитото 
И оној стивнат од 
Зад гривата што чека 
Вкопан 
 
Недоспан тогаш ќе тргнам  
Од името  
Ќе излезам  
Ќе заклучам 
И ќе знам од кого си испратен  
Незапишан стиху мој

=================================================================
Additional_Context:SAECULUM 
Song title:ДЕНОТ ШТО ЗАВЛЕКУВА 
Song:
ДЕНОТ ШТО ЗАВЛЕКУВА 

Со каков знак  
Со каков насет и видение  
Ќе нè подготви  
Да го пречекаме  
Денот што завлекува 
 
Или можеби ништо  
Предвестено  
Да биде  
Нема 
 
На ветрушки лесни  
Ќе јавне  
Ќе си замине  
Нашата прокудена мисла  
Да стражари  
Покрај сртот висок 
 
Во домот бездетен  
И во камарката  
Отворено барем нека биде  
За слач  
За трње 
За внуците од некое неовдешно семе

=================================================================
Additional_Context:SAECULUM 
Song title:ЅАЕСULUM 
Song:
ЅАЕСULUM 

Сè е исто под дрвото: 
 
Жената спие  
Дечињата сонуваат  
Големи зелени топки 
 
В зори пак ќе отклучиме  
Оти сме запишани  
Во книгата на животот  
И нема сами да го пуштиме  
Змевот 
Кон височините  
 
Дојди! 


=================================================================
Additional_Context:РЕКАМ 
Song title:РЕКАМ
Song:
РЕКАМ 

Од реката низок тон  
Излезен од мрестот  
Се качува во света гора  
Во роса намовната плови  
Во устата се свалува  
Одрон  
Рекам 
Сина гргорлива сол  
Рекам 
Резе преклопено на устијата 
 
И ви реков за песната еднаш:  
Со молеж не доаѓа  
Ниту со милост  
И жестокост 
 
Во длабока речна дума лежи 
Под јазикот на водата 
И не варди 
Од нарачан 
Од поарчен збор 
Рекамот 
Синот нејзин 
 
И не отвора секогаш тој 
 

=================================================================




