ЌЕ СЕЗАВИЈАМ ВО ПЕСНИ

158М 978-9989-191-45-9
ра ии

Издавач Лектура

Книгоиздателство МИ-АН Бобан Карапејовски

Снежана Мирче Стојчевска Корица

Ќе се завијан во песни Калин Маловски

За издавачот Графички дизајни

Мишел Павловски техничка обработка
Виктор Јаковлев

Главен и одговоренгуредник Печати

Лорета Георгиевска-Јаковлева Академски печат

Уредник на едицијата тираж

Јован Павл 500 примероци.

изданието е поддржано од Министерството за култура на РСМ

Снежана Мирче Стојчевска

ЌЕ СЕ ЗАВИЈАМ ВО ПЕСНИ

Јас сум поетско дете и тоа не е метафора. Моите ро-
дители се запознале на доделување на книжевни на-
гради. Кога не би постоела поезијата, ни јас не би постое-
ла. Таа ми е наследена. Ја носам како белег од раѓање.
Мајка ми често знае да каже дека имам ист стил на пишу-
вање како татко ми, но јас не ја земав за сериозно, сќ до
неговата смрт, кога за првпат ги прочитав оние малку
песни и проза што останале неизедени од забот на вре-
мето.

Длабоко во вековната македонска традиција е вко-
ренет обичајот да се завие во црно оној што загубил член
од семејството. Ќе се завијам во црно, за тие црни завои
да ми ја исцелат душата. „Ќе се завијам во песни“ е симбо-
лична метафора за едногодишниот период на тагување и
токму во тој период од една година е создадена оваа
книга.

Книгата е сочинета од три поетски циклуси. Првиот
циклус, наречен „Невидлива битка“, претставува своеви-
ден стожер на оваа книга. „Премостување“ е вториот пре-
оден дел, еден вид еленски скок од смртта кон вечноста.
Третиот дел, „Писма од морнарот (кој нема да се врати);
всушност, се досега необјавени песни на мојот татко
Мирче Стојчевски и еден расказ „За зелениката и ластов-
иците“, кој бил откупен на награден конкурс и објавен во
весникот Студентски збор во 1972 година. Одлучив да ги
вклучам во ова книга. Се надевам дека нема да го разоча-
рам, исто како што се надевал тој.

Никој од нас не е вечен, но вечен е зборот што оста-
нува по нас и вечна е дуубовта што засекогаш на има по-
врзано во нераскинлива врска.

Со оваа книга сакам да му оддадам почит, да го одр-
жам жив споменот за него и со тоа да му подарам вечност
на мојот татко Мирче Стојчевски.

Снежана Стојчевска
И во идниот живот ќе те носам тебе
во погледот,

снежен Јоуботенски вису,

Блаже Конески
невидлива битка

СЛ дел
Значењето на имињата (1)

Родена сум од Светлина во Мир

од мајка Светлана и татко Мирче

ако се земат првите три букви

од нивните имиња се создава Свемир.
Родена сум од Свемир

ивотој Свет Мир еден ден ќе се вратам.
Значењето на имињата (2)

Ако навлезам подлабоко
во значењето на имињата
лесно си ја разбирам суштината

Сето тоа ми е наследено
од прабаба ми Каменка цврстината,
од прабаба ми Добрица добрината.

Затоа сум ваква каква што сум,
даросана.
Грабеж

Ме ограби.

Ми ти испразни џебовите.

Ми го одзеде романтизмот, трпението
и сета детска безгрижност.

Но за да не останам без ништо
ми остави блага иронија
и хардкор-цинизам.

Познат е идентитетот на ограбувачот.
Неговото име е Живот.

Ш
Сунѓер

Ги впивам енергиите во себе
како сунѓер.
Ако ме стиснеш,
ќе истече црна вода.
Примирје

Потребни ми беа цели триесет и седум години
за да се помирам со мирот во себе.
Ш

Мирна

Кога некој ќе и речеше на мојата дивост
мирна

остро одговарав Мирна и јас

не можеме да стоиме во иста реченица,
без да забележам дека сето тоа време
мир е дел од моето средно име.

Со години копнежот беше тој немир
што во мене создаваше и остваруваше желби.

Сега трпеливо чекам

да бидам со чиста мисла
ослободена од чувства
во мир со себе.
Првите десет инјекции

Имам седум години и висока температура
чекаме пред белата врата

ќе обидува да ме насмее

ќе обидува да не се искара на шалтер.

Ја примам првата пеницилин инјекција
ме носи во раце

се прелевам индиго

лебдам во неговата прегратка.

Ми готви нешто вкусно

ме моли да каснам залче

ми купи портокалово зајче,

кое потем секаде го влечкам со себе.

Ш
Имам триесет и седум години
чекаме пред белата врата

на неа залепен натпис

НЕ ВЛЕГУВАЈ АКО НЕТЕ ПОВИКААТ!

Се обидувам да изгледам организирано
како да имам план, како да знам што правам,
се обидувам да се насмевнам

се обидувам да не се искарам на шалтер.

му помагам да се симне по скали
пред влезот седнуваме на клупа
му правам друштво да запали една
без да му преречам за цигарите.
ПРОЦЕС: Без дијагноза

Како во видеоигра со многу нивоа

како да бараш тајно богатство по тајна мапа
како да си влегол во „Процес“ од Кафка
уште овој ходник.

уште оваа врата

уште овој шалтер

уште ова снимање

уште овој упат

до друг оддел

на другкат

на друга врата

кај друг доктор

по други скали

за нов упат

до ново одделение

за друго испитување

затрето, шеато, десето

во друга болница
по други ходници
со надеж дека одговорот се крие токму зад оваа квака,

зад оваа врата ќе ти речатти не си за тука,

но нема да ти кажат за каде си

и нема да ти кажат дека смртта зема и без дијагноза

и дека светлината што ја бараш на крајот на болничкиот ходник:
е истата онаа светлина што не води на другата стана.

2
Без корка

Како мала бев неухрането дете
татко ми секогаш седеше до мене
за да се увери дека ќе изедам
две кришки леб, без корка.

Времето ја врти масата

на која седам до татко ми

за да се уверам дека ќе изеде
две кришки леб, без корка.
2

На крајот (1)

На крајот се сведува на тоа

и ние да се радуваме за нив
како тие за нас кога бевме деца
дека сме изеле

дека сме бањати

дека сами сме биле во ве-це.
На крајот (2)

На крајот останува само лушпа,
отворена празна школка.

На крајог зборовите го заборавија.
повторуваше само „ајде“ и „дај“

и рацете ги подаваше кон смрпа
како новороденче кон животот.
м4

Невидлива битка

Ѓаволот не се откажува од нас

до последниот миг се бори за нашата душа.
Во судните часови од животот на татко ми.
се одвиваше невидлива битка.

Белиот Ангел го влечеше за едната,

а црниот за другата рака,

додека ние тројцата се обидувавме

да му ја смениме испотената блуза.
Збогување

Каде е Владе? Каде е Снеже?
Мајкати каде е?
Каде е Калин?
Симон? Николина? Биле?

И така во круг повторуваше
како да сакаше да се осигури дека сме тука
во себе чувствуваше

дека иде часот во кој треба да се збогуваме.
ЕЗ

Мо тоге рат

Веќе ништо не го боли.
Веќе ништо не го боли.
Веќе ништо не го боли.
Си повторувам во себе како мантра
секој пат кога ќе ме втаса болката
што веќе не е тука.
Последното место

Кога со брат ми одевме да купиме гробно место
многу се плашев дали ќе одбереме добро.
Кога стигнавме на местото
небото беше сосема чисто
јасно се гледаше цел шарпланински масив
погледот ми застана на Дуботен,
најњубениот меѓу врвовите.

Тогаш во мене одекнаа стиховите на Блаже:
И во идниот живот ќе те носам тебе
во погледот,
снежен Буботенски вису,
сончевите зраци се слеаја врз мене
и знаев дека одбравме добро.

2
Еј

Тој живее во мене

Додека го подготвувавме погребот
егото на една жена се наметна со разни адети
вака требало, така требало,
што треба и што не треба.

Од почит кон денот се совладав да не ја избркан.
Се повлеков во својата соба да се смирам.
и си помислив
- Мирче да беше жив сигурно ќе ја избркаше.
Организација

Да организираш погреб
е исто толку стресно и одговорно
како да организираш филмско снимање.
Има толку многу работи
што не смееш да ги заборавиш.
ЕЈ

Остатоци

Ги фрламе исечените нокти
како никогаш да не биле дел од нас.
Така и душата не се свртува кон телото
кога ќе го напушти.
Одобрување

Застанувам сред сиот недостиг
чекам Знак
кекогаш кога ми треба негово одобрување.
колку и да е времето лошо, небото тмурно
и врнежливо
одеднаш запира
и огрева сонце.
Низ сончевите зраци
неговата рака допира до моето раме
изнам дека тоа што сум го направила е добро.

и"
ЕЧ

Очекувања

По смрта на татко ми
од сите саани ме нападнаа очекувања
затоа како треба да се однесувам,
што треба да чувствувам,
кога треба да сум тажна,
кога треба да сум силна,
кога да плачам.

Не ме познавате
за да претпоставувате колку сум силна!
Не можете да ми зирнете во срцето!

Плачам на најнеконвенционалните места
во најголеми гужви, по улици,
во автобуси, на автобуски станици.
На гробот не можам да плачам,
затоа што мојоттатко не е таму.
По загубата

Некои луѓе поинаку се однесуваа со мене.
Не ми зборуваа бидејќи претпоставуваа
дека ми треба простор да се осамам во тагата.

Други, пак, постојано ме прашуваа:
Како си? Како си? Како си?
И сотоа ме потсетува
дека не сум добро.

Трети, пак, најнормално комуницира
итоа е во ред
ќе додека не западнеа во баналности.
Еј

Ќе се завијам во песни

Најмногу ме болеше
кога гледав како го боли,
немоќна да му помогнам.

Најтешкото помина. Сега е лесно.

Сега знам дека душата му е слободна.

Ми оста нува само да се справам со тагата.
Умеам јас со тагата. Таа ми е стара пријателка.

(Ќеја седнаи на кафе,

ќеја понудам печени јоболка

облечена во сториот џемпер на татко ми,
ќесе зовијом 80 песни.

Ќе раскажуваи смешни приказни од детството,
заедно ќе ги разгледуваме старите олбуми.

Ќеја гушнам, пое ја испратам до вратата,
затоа што знам деко тој сака до бидам среќно.)
Пречувствителна

Пречувствителна сум

ко месеци не можев да заспијам
до зори наслушував

како Танатос чекори по собите.

Имав грутка во желудникот
секое утро ми почнуваше со гадење.
лицето ми беше црвено
десниот образ ми гореше две недели
пред смрта да ми влепи шлаканица.
ЕЗ

Сознание

За облеката
децата често знаат да кажат
ми се смали.
Облеката не ни се смалува,
туку ние сме ја надраснале.

Така е и со некои луѓе
не се смалиле,
само сме ги надраснале.
Домаќин

Ако треба да го опишам со еден збор,
тоа е чесен. Мојоттатко
целиот живот го помина

пресметувајќи се
во леб и млеко.
8

На препад

Недостигот ќе те стигне
кога се ќе сивне,

кога најмалку очекуваш
тешката рака на тагата
те повлекува надолу.
Те молам

Те молам, мајко,
немој да се престориш во лебед
кој угинува од жал по загубениот партнер
што подолго остани со мене
заедно да го одржуваме жив
споменот за него.
а

Премин

Отсекогаш сум верувала
во постоењето на душите,
но сега сум сосем сигурна.

Ја чувствувам неговата душа, постои
не е исчезната, знам, затоа Што
мојата њубов за него е толку жива.
Привид

Понекогаш ми се чини како да е жив,
како да се задржал на работа
претставата не почнала на време
сигурно ги вратиле на бис
кајида е ќе дојде
еве го,
само што не влегол во вратата.

Ш
Ф

Глас

Се обидувам да се сетам на неговиот глас
басшто одекнува зад сцената
и преку интерфон допира до сите.

Тој глас што укорува,
умолува, успокојува-

Не можам да се сетам.
Се фокусирам,
се форсирам,
се напрегам...

Го замислувам како ми зборува
ја отвора устата и...
зборовите му занемуваат
или јас оглувувам..
Ништо не можам да слушнам.
бко

Во првото утринско кафе дувам за да осине..
Ми се појавува Ангел,
под него срце, десно од него око.

И од оној свет едното око секогаш
муе вперено во мене.
Иаото тоа око што му остана отворено

кога за последен пат го затворивме сандакот.

8
“

Расчистување

Се симнувам по скалите
и во кеса ги собирам расфрланите ѓубриња.
околу гробот, исто како што татко ми.
се симнуваше на паркингот зад зградата
и ги собираше расфрланите ѓубриња
за да може потоа на раат да седне на балконот
и да испие едно кафе со цигара.
Пушти ги солзите

Пушти ги солзите да се спојат со морето,
не држи ја душата што сака да тече.
Балада за напуштениот морнар“

Ни се поплави гробот
ќе наквасија коските
насушни потонавме
во сопственото бреме.

Каде си?

По кое море бродиш

и какви овезди ловиш
или над нас бдееш
инбучиш

како да живееме без тебе.

насовна дет нвобавен теба на јато

4
Исцелување

Цел живот татко ми избегнуваше болници,
чекалници и болнички ходници.
Одеше на лекар само кога ние бевме болни.

Тогаш не сетив, сега сум сигурна,
кога го носев по истите тие ходници.
не одеше за да ја излечи својата,
туку мојата болка.

Ш
8

Што да правам?

Што да правам со оваа болка
што како пресен леб
сија подаваме со мајка ми?
Сон (1)

Го сонував татко ми млад и поправен
за да не тагувам што умре гладен
и смален како дете. На крајот
не можеше ни да зборува.

Мајка ми го сонуваше раззборен
ја убедувал дека е жив
И побарал да се напие
едно мало турско кафе.
50

Сон (2)

На сон сретнав едно големо куче,
мешанче волчјак со Леси.
Влакната му беа лити
од едната страна му се броеја ребрата,
но, сепак, беше убаво.

Го гушнав и ме облеа мир.
Ова е мое куче, помислив
да го однесам дома.

Кога д го раскажав сонот,
мајка ми рече:
Татко ти ти се јавил на сон
за дате уееши
без да те уплаши.
Сон)

Ни дојдоа гости со бебе
на сон, дојде и татко ми.
за да не го сетам седнал на подот, до мене.

Знам дека си тука, те гледам
мувелам - кажи ми
како е на оној свет?

Како но дланка силна светлино -
без да ги отвори усните ми одговори,
без да ме допре ме прегрна
и замина.

51
5

Сон (4) -- Небесна соба

Сонувам
го реновираме станот,
ги белиме зидовите, средуваме,
чистиме, местиме нов мебел
и колку поубаво ја уредуваме дневната соба,
толку поубава е небесната соба на татко ми.
Сон (5)

Тато, сакаш торта?

- довикувам од кујната
додека сечам парче торта
ме пресекува мисла:
„Татко ми е мртов“-.

и ме разбудува.
Сон (6)

Го сонував татко ми.
како ме бакнува на челото.
Секој бакнеж - нем благослов,
секој бакнеж - нова овезда на челото.

Се разбудив со солзи во очите
две очи - две чешми“
на челото безброј овезди.

задикодтесната „Суџнамти во“ на Орган Веги
(Риба шие раја, Ааоно, 201, претев Васко Марков)

Еј
Сеќавања

Се сеќавам, како мала, мајка ми ќе ме пратеше
да го прашам татко ми дали сака кафе.
Ајас целата внесена во улогата му велев:

- Сице, сакаш пиеш кафе?

55
56

Лебдење

Фати го ракавчето

и протни го рачето

низ ракавот на џемперчето,

за да нети се набере кај лакот.

- ми велитатко ми

додека ме подготвува за во градинка.

Потоа ми ги облекува хулахопките
исо нив ме крева во воздухот.

Се смеам и лебдам

во рацете на оној што ме створил.

И сега исто така лебдам во рацете на Творецот.
Десерт

Кога ќе посакав нешто благо,
а дома немавме ништо такво
татко ми во мала стаклена чаша,
на рака, ми матеше една жолчка
со лажичка шеќер и какао.

И денескога ќе се сетам
тоа е вкусот на моето детство.
Скромно,
но полно
Со њубов.

5
58

Шеќерна приказна

Шеќерна приказна беше моето детство.
Седната во првиот ред

ги гледав сите изведби на претставата
што ја знаев наизуат.

Татко ми ја играше мечката,

која со волкот и лисицата

го зароби славејот

и во големата шума завладеа тага.

Но приказните секогаш имаат среќен крај
и добрите животни го ослободуваат славејот,
а негативците паѓаат во сопствената чапица.

На крајот кога актерите се поклонуваа
сите деца викаа УРА за добрите
иУАА за лошите животни.
Само јас, целата вознесена,
рипнував од столчето,
плескав со малите рачиња
и викав: БРАВО ТАТО!

И не можев да сфатам
како некој може да вика УАА.
когатоје најпрекрасниот татко на свет.

59
бр

Најубава убавино

Најубава убавино меѓу живите
црно око на крстопат
правиот пат што го избира
во краот
сенка што не фрла на сонцето
вечна гора што ми го раззеленува ирисот
име храни со леб и вино
снежен планински вису
камо да те имав за навек.

Најубава убавино меѓу мртвите
црно око на крстопат
правиот пат што го избира
во краот
сенка што не фрла на сонцето
вечна гора што ми го раззеленува ирисот
имехрани со леб и вино
снежен планински вису
камо да те имав 38 навек.
премостување

“2 дел-
Рамнотежа

Циклусот е секогаш ист
смрпа отвора врата за нов живот.
Невидлива нишка во универзумот

го одржува балансот

меѓу душите на небото

и оние на земјата.

68
ва

Круг

Стануваме исти како нашите родители.
Ќе сфатиме
кога ќе се фатиме
како истите фрази
што некогаш сме ги презреле
излегуваат од нашите усти.
Семејство

Понекогаш мојот син
ќе однесува како да ми е татко,
а јасмајка на мојата мајка.

На момент најмладиот станува најстар,
а најаариот се почесто тежнее кон детство.

Годините го губат своето значење,
но мубовта останува иста
универзална и чиста

65
Вашите деца не се Ваши деца“

Најтешките работи во животот се
да бидеш добар родител
и добар партнер.
Нема школа што те подготвува за тоа.

Мајчинската дубов е посесивна,
многу често и опсесивна.

Долго размислував како да ја дозирам.
Тенка е линијата на која балансирам.
На крајот сознав дека треба да бидам
доволно блиску кога му требам,
но доволно далеку за да му оставам простор
да раде
да не го задушам
да го оставам да дише.

Јуубовта треба да дише
за да може да живее.

"Стекод песната „За дец“ од Калил Џибран

66
Жена

Го тегнам животот
натоварена ко магаре
на штикли.

Кажете ми, ве молам,
кој друг го може тоа?

67
Жениште сум

Повеќе не се плашам
да фатам со раце
да ја измијам грдотијата на светот
она што може да исчисти само мајка.
На сите мајка...

Престанав да ги оправам луѓето
колку и да зборувам
на крајоттие пакќе постапат така
како што срцето им сака.

Наместо тоа учам да прифаќам
ида сфаќам
колку и да не сакам да е тоа така

кекој учи само од сопствената мака.
Ш

Мајка

Кога еднаш ќе станеш мајка
се менува свеста.
Не може да не се вознемириш
кога ќе слушнеш како некое дете плаче.

Секое дете звучи како твоето дете.
Морам да го земам в раце

не можам да останам рамнодушна
кога детето во мене плаче.
На Мариа

Спиетивко.
Во едното раче цврсто го држи сонот
со другото како на јаве се бори
со сите лажици што не сака да ги вкуси
кога се што И треба
е амо исконско мајчино млеко.

Ш
Ш

Искра

Удирам збор од збор.
како камен од камен
и чекам да фрлат искра.
Дислексичен поет

Јас Сум дислексичен поет.

Кога читам буквите скокаат

иси ги менуваат местата

Зборовите сами се трансформираат.
Така пронаоѓам нови значења.

Кога пишувам
сите букви сами си доаѓаат
на вистинското место.

Така значењата ме пронаоѓаат мене.

8
Ш

Граничен премин

Пешки ја поминувам границата.
Во торбата носам леб и поезија,
сушта насушноат.
Морето е близу

Низ балконската врата
непоканети влегуваат звуците,
детски џагор и жуборење на вода.

На момент сакам да заборавам дека
доаѓаат од градинката и пералната зад зграда
за да можам да си замислувам дека морето е близу.
Ш

Саудаде

На панаѓур
во мал град, застанат во времето,
група трубачи ги минуваат крчмите
свирејќи весела, гласна музика.

На пауза седнуваат на плоштадот
да одморат,
но не престануваат да свират
тивко за своја душа.

Мојот ин ги слуша
и ми вели:
Кога свирачите свират за себе,
свират само тажни песни.
Вејка на ветрот

Веќе некое време му се опирам на зборот.
Вртимушка сум што не сака да се врти.
Не ме остава на мира, поезијата
е ветер што ме враќа
на себе.
Ш

Само дувни ме

Само дувни ме
и ќе затрепери во мене светот.

Дај ми ветер
и крилјата сами ќе се створат.

Бела како ангел,
црна како најтемна гора.
писма од морнарот
(ојнемо до се врати)

поезија и проза на Мирче Стојчевски

-Здел-
За зелениката и ластовиците

Стариот човек седеше потпрен на 5идот. Н. адеше недалеку
од него и не ги забележуваше рацете на старецот што беа исушени.
иссуви. Н. дури не ги забележуваше мустаќите, искубани од години-
те и бели. Тој почувствува потреба да се насмевне, но не го стори
тоа. Погледот му се запре на далечните врвови на некои изморе-
ни, безимени планини што се помрднуваа де на едната де на дру-
гата арана (така му се стори). Врвовите не можат да се движат по-
мисли Н. Стариот човек седеше потпрен на зидот. Во соседниот
двор некоја жена го тепаше своето дете и којзнае зошто на Н. му се
гадеше. Посака да ја наплеска жената, зашто го жалеше детето што,
впрочем, сигурно беше криво за нешто.

Стариот човек седеше потпрен на зидот и пушеше лош тутун.
Во воздухот лебдеше гола мисла за бабичката што веќе беше
мртва, со насто мртва, можеби веќе изгниена, сосема изгниена,
помешана со земја, со трули штици од сандакот, сместен во разни-
те класификации во сандак од втора класа (значи, сосема пристоен
кандак). Стариот човек не го забележуваше присуството на Н. На
гробот од бабичката (откако И направија погреб од втора катего-

Н
рија и откако ја опеа попот по полчасовно ценкање за само пет
бона, и тоа од сожалување, голо попско сожалување) посади стари-
от човек што сега седеше потпрен на зидот зеленика, а зелениката
порасна и сигурно ја цицаше бабичката, можеби затоа што немала
деца, зелениката го испила млекото наменето за некој друг.

Стариот човек седеше потпрен на зидот. Имаше некој чуден
призвук во гласот на тивкиот ветер од јужната страна. Н. уште пове-
ќе сакаше да се насмевне, а долгата фигура на сонцето не можеше
да Ја види, зашто се беше завлекла во еден неголем облак. Н. се
трудеше да му се насмевне на стариот човек, но не виде дека тој
имаше искубани мустаќи и бели, и дека имаше суви раце и сиви.

Стариот човек се помрдна на левата страна. „На југ замину-
ваат ластовиците секоја година точно на 15 август“ (промрморе).
На небото ластовиците заковале клин. Н. ги гледаше ластовици-те
и не му беше јасно она со 15 август и од каде старецов го знае тоа
(или можеби го измислил). Н. успеа да се насмевне, но не на ста-
рецот, туку сосема неодредено. Бабичката си умре сосема при-
родно како што умираат и сите други бабички: малку јадеше, малку
кашлаше, почна поретко да оди в црква, а почесто да пости, се
подгрбавуваше се поблиску до земјичката и си умре, сосема при-
родно, како и сите бабички.

Старецот седеше потпрен на зидот и пушеше лош тутун. Сам
ја изми. Бабичката беше гола и бала на масата кај што јадеа - ја
триеше со влажна крпа небаре е стакло и не веруваше дека бабич-
ката умрела. А, умре сосема природно. Сосема нестварно. (Детето
престана да плаче.) Потоа ја облече, уште додека беше топла, нес-

,
тварно мртва, и стариот човек што сега седеше потпрен на зидот
помисли како бабичката сега не му припаѓа повеќе нему, туку на
некој друг возвишен и несфатлив свет, на некој круг на материјата,
и навистина бабата стана зеленика. Немаше река во неговите пре-
сушени изговори. Му се згрчи втората (најизразената) брчка и
ништо повеќе. Бабата не ја гледаше птицата во очите на стариот
човек. Во очите на стариот човек се гледаше измаменост, се почув-
вува сам и наведнат над сопствената сенка и му беше тешко.

„Ластовиците се собираат на едно место. Некои си ги убиваат
малечките, во случај тие да не се способни за лет“ (рече гласно).

Н. не помисли ништо. Ова со ластовиците не му влегуваше
во глава. Разбра дека некаде ги убиваат ластовиците, некаде дале-
ку, точно на 15 август, а можеби стариот човек бладаше. „Ластови-
ците ги убиваат секој ден“, рече Н. Стариот човек седеше потпрен
на зидот.

Стариот човек што седеше потпрен на зидот одеше зад санда-
кот. Зад него некои роднини, зад роднините никој, зад никој чеко-
реше времето, безмилосно и изабено. Стариот човек не плачеше.
Откако се погоди со попот, кој ја опеа рутински молитвата, стариот
човек ја одлепи испотената дланка од сандакот, одбра една грутка
земја, ја одбра внимателно, се чини можеби премногу внимателно,
како од тоа да зависеше некој понатамошен, друг живот на
бабичката, неразбирлив и туѓ, и ја спушти на испотениот капак, и
потоа земјата се затвори над бабичката, таа дефинитивно беше
мртва (а, умре сосема природно, сосема нестварно). Стариот човек

8
погледна кон небото и виде -- ласовиците забиле клин (беше 15
авгуа). Стариот човек посади зеленика. Бабичката стана зеленика!

Н. размислуваше за ластовиците, но не му поаѓаше од рака
да смисли што било. „Ластовиците ги убиваат секој ден“, рече глас-
Но. Стариот човек молчеше. Н. рече уште еднаш, погласно, но ко
за себе: „И ластовиците ги убиваат секој ден.“ Стариот човек мол-
чеше и понатаму.

Стариот човек седеше потпрен на зидот. Пушеше лош тутун.
Н. ја бараше сопствената сенка десно од себе. Попладнето му ја
откраднало. Н. немаше сенка. Стариот човек рече: „Зелениките
растат преку цела година, а ластовиците умираат само еднаш го-
дишно, само на 15 август.“

Н. воопшто не го разбираше ова со ластовиците и посака да
му се насмевне на стариот човек, но не го стори тоа. Имаше иску-
бани мустаќи и бели, имаше суви раце и сиви. Н. се уште не го за-
бележа тоа. Тој виде само еден стар човек што седеше потпрен на
5ИДОТ.

ЕН
Балада за напуштениот морнар

Гледаш, не достоја на зборот

зборот како камен,

каменот на моето теме,

ме притиска ноќното небо,

и чувствувам

во корењата трули години како да има.

И цветот во море,

иморето во цвет да го претворев,
корист нема

твоето име како вода,

од водата фреска не бидува.

Гледаш не научи да чекаш,

чекањето како тишина,

тишината во твојата сенка,

сенката како измислена солза,

небото во моите очи изгоре,

а јасверував дека сите бродови
пристигнуваат во полусонот на неделите.

ЕЈ
ЕД

Изборовите во тага,

иттагата во зборови да ја претворев
корист нема

твоите усни како галеби,

а галебите секогаш одлетуваат.
Патник

Сојам на перонот
на твојот живот
како единствен патник

на пат кон непознатото.

8
88

Недела

Од мојата насмевка до твојата тага
двесте коњаници го изодеа патот
послан како невестинска постела
од ноќта до угрото непроспано

и затоа не ме нарекувај немир.

Немој да ме измислуваш

во корка леб од сон до несон,

одзбор до песна,

од песна до солза, додека зад аголот

во последниот автобус заминува неделата
изморена и сама.

Немој да го корнеш чекањето
како согодишно дрво

зашто вечерва по сто и седми пат
брзам од мубовта до тебе и назад
проколнувајќи го моето ќораво око
што не гледа како во темнината
дланката ти станува птица

што лета без здив.
Додека те сонувам
(но мојата Светлана)

Додека те сонувам нежна и ранлива,
твоето мало, бело тело.
спокојно спие, далечно и осамено.

Покрај главата ти е книгата
што ќи ја читала пред спиење,
на масата писмо за мене

што угре сонлива ќе го пуштиш
пред да тргнеш на работа.

Можеби одвреме-навреме се будиш, стануваш
слушаш дали нашиот син мирно дише и го покриваш,
а во лавабото се кисне шишето од млеко.

Утре ќе станеш и повторно ќе се нурнеш
во уште еден нов ден без мене

полн со расипани домашни апарати

и никогаш доволно пари.

(Дали ти оставиле леб и млеко?)

89
90

Уморна ќе се вратиш во тишината што боли,
без моето присуство, без поглед,
без раширени раце, без моето тело.

Уште еден ден ќе биде зад тебе,
измиени садови, испрани и испеглани алишта.
што мирисаат на чисто.

Така си сама, повредлива и силна,

и крадеш од времето да можеш да мечтаеш

за подобри денови, а потоа пак уморна ќе легнеш
твоето мало, бело спокојно тело,

книгата и писмото на масата.

Уморна си,

Рацете ти се малку нагризени од прашок,
(колку ги сакам и колку им должам)
ноктите неизлакирани,

лицето без шминка.

Угре пакте чека напорен ден,
а јасзатоа време
можеби повторно те сонувам
нежна и ранлива.
Отвори го прозорецот

Отвори го прозорецот, Светлана,
нека влезе свежа темнина во собава --
аарата е веќе изморена.
Името мое изговори го, Светлана,
рацете ни се доволно долги за нови ветувања
мислите ни се премногу брзи за мирни патувања.
Расплети ги, косите расплети ги, Светлана,
вечерва посакувам во твоето тело
чудна игра на одблесок и топлина
од далечни некои бранувања да заиграм,
умор голем да пронајдам,
нова песна да премолчам,
неми огнови да насетам,
тивка среќа врз очните капаци,
насолзено да ти подарам.
Ш
9

Разделба

Одмори се на дланкиве

ноќта е долга.

Имаш тело што излудува

и влажни очи за скриена болка,
и солзи што нема да потечат,

и две раце имаш и усни

за зборови неискажани што ќе останат.
Имаш се што ми треба,

а ноќа е кратка

и затоа

одмори се од разделбата

утре нова разделба не чека.

Приштина 27.1.1979
Не смееме

Имаме едно дете, Светлана,

во моите раце

и едно во твојата утроба

и цврсто нќ држат во својата прегратка

Не смееме да ги разочараме,
Светлана,

во насмевките,

во дубовта,

во болките, во радоста,

во малите и големите сипаници,
во заушките

и инјекциите на шест часа

во игрите и играчките
вистинските и малите лаги

во соништата невозможни

не смееме, не смееме да ги разочараме, Светлана.

Еј
На мрдзот НА. ПАТОТ
постои СВЕТЛИНА
КЕ ЗАПОЧНУВА, код ПАТ

Со мноту убо
зА МОЈАТА. СЕЕЛААЊА

26-овеол адрна

ЕД
Кратка биографија

Мирче Стојчевски (1952-2018) е роден во Травник, во
тогашната СФР Југославија. Четириесет и четири години
беше вработен во Македонската опера и балет, поточно од
1973 до 2017 година. На почетокот работеше како хорски
уметник - бас во операта, а воедно ја извршуваше и функци-
јата шеф на хорот. Најголем придонес во работењето на ку-
Ќата оствари на местото инспициент, на кое работеше од
1988 година до пензионирањето. На сцената на МОБ толку-
ваше и неколку улоги: Саид Ефенди и Иван Бадев во опера-
та „Илинден“ на Кирил Македонски и „Мечката“ во „Шеќер-
ната приказна“ на Димитрие Бужаровски. Во претставите
„Болен Дојчин“ и „Шеќерната приказна“ работеше како
асистент-режисер.

Во помладите години Стојчевски беше член на академ-
скиот хор „Мирче Ацев“, како и на хорот при МРТ. Во камер-
ниот мешан хор „Св. Климент Охридски“ пееше од неговото
формирање во 1992 до 2010 година. Како член на хорот три-
пати беше дел од македон-
ската црковна делегација
во Рим, по повод одбележу-
вањето на 24 Мај, Денот на
македонските просветите-
лив. Кирил и Методиј.

Мирче беше посветен
сопруг и родител. Четирие-
сет и седум години од жи-
вотот ги помина со својата
жена Светлана, со која из-
расна две деца (Владимир и
Снежана) и три внуци (Ка-
лин, Симон и Николина),

55
Кратка биографија

Снежана Стојчевска (1980) дипломира на Институтот
за педагогија при Филозофскиот факултет во Скопје. Во
2012 година ја објавува првата поетска книга „Шеќер по по-
дот“ во издание на ИЛИ-ИЛИ, како дел од едицијата Русал-
ки, во која се јавува како уредник. „Под нулата“ е нејзино
второ дело, за кое ја добива наградата „Бели мугри“ за 2013
година, која ја доделува Домот на културата Кочо Рацин -
Скопје. Во 2015 година ја објави третата поетска книга „Мо-
дри фантазии“ во издание на издавачката куќа Темплум.
Нејзината четврта книга, „Треба да е лесно“, излезе во мај
2017 година во издание на издавачката куќа Антолог. Заст-
апена е во повеќе антологии на младата македонска поези-
ја, меѓу кои во зборникот „Креативни точки“, МИ-АН (2018);
панорамата „Гласови на новиот век“, ПНВ (2018); „Ова е
моето последно молчење“, Антолог (2016); „Гребени на њу-
бовните пловидби“, ЈУ Градска библиотека „Браќа Милади-
новци“ (2014); „Лирски додекамерон“, СВП (2012), прире-
дена од проф. Владимир Мартиновски, која доживеа и срп-
ско издание.

Во 2016 година настапува на ХУ меѓународна книжев-
на средба во Велење, Словенија, каде што е објавена во ан-
тологија на словенечки јазик во „Фестивална антологија на
изворна и преведена европска поезија на 21 век“. Истата
година учествуваше на настанот "А4 Кос" во Труберјева
хиша литературе во Јрублана. Во 2018 година беше учесник
на Третите меѓународни книжевни средби во Бања Лука и
беше објавена на српски јазик во зборникот „Поетики“. По-
крај овие објави и настапи, таа е редовен учесник на најзна-
чајните поетски манифестации во земјава.

Од почетокот на 2018 година е ангажирана како извр-
шен уредник на списанието за литература, култура и умет-
ност „Современост“ и како соработник за книжевност на
урбаниот сајт потадотк.

Еј
Рецензија за книгата „Ќе се завијам во песни“
од Снежана Стојчевска

Поетската збирка на Снежана Стојчевска „Ќе се зави-
јам во песни“ на очиглед го поставува автобиографското.
Таа го варира мотивот на загубата на таткото, еден од нај
честите во светската книжевност. Она што е специфично за
оваа збирка, лајтмотивот на светската поезија - загубата на
ближниот - го вткајува во вековната македонска традиција
манифестирана во обичајот оној што тагува да се завие во
црно. Стојчевска овој адет го инверзира. Наместо да ја одбе-
ре пасивноста, црнилото и изолираноста, таа го одбира кре-
ативното одболување, активноста наспроти помирливоста,
поезијата наспроти молкот. На тој начин не само што доби-
ваме Песни со голема почетна буква туку добиваме и свое-
виден споменик на човекот по кого се тагува. Тој е тука, во
нејзините песни, во нејзиниот исказ, во книгата. Уште пове-
ќе, Таткото во книгата е најконкретно присутен - преку
факсимилите на неколку негови песни се прави креативен
спој меѓу двете поезии, така што Татковите песни можат да
се исчитаат како интертекстуална предлошка на песните на
Ќерката.

Во збирката се застапени три поетски циклуси: „Не-
видлива битка“, „Премостување“ и „Писма од морнарот (кој
нема да се врати)“.

Првиот циклус нѓ соочува со искуството на болеста, со
првите мигови на губење на ближниот и неумоливата вис-
тина за краткотрајноста и конечноста на човековото живее-
ње. Фаталноста на Танатосот се апсорбира со моќта на 360-
рот и креативниот чин, па болното секојдневие со кое се со-
очува авторката е ублажено со моќта на поезијата. И, намес-
то да го следи советот на Фројд и болката да ја сподели со
еден човек, Стојчевска се решава за нешто многу покреатив-
но, па дури и похрабро: болката да ја сподели со читателите,

97
да ја запамети и да ја овековечи. Во поезијата на Стојчевска
овековечената болка е место на меморијата и лубовта кон
блискиот мртов.

Вториот дел, „Премостување“, го развива мотивот на
овековечената болка, кој преоѓа во мотив на потрага по она
што е вечно, те. претставува премин од смртта кон вечноста.

Конечно, третиот дел се авторски текстови на Татко-
то, со кој најдиректно се остварува врската меѓу менливото
и вечното.

Пред насе лирска, нежна поезија, поезија која го прави
она што секоја поезија се очекува да го постигне - длабоко
влијае врз чувствата на читателот. Откривајќи ја сопствена
та душа, поезијата на Стојчевска ќе ве натера да зирнете во
сопствената душа, да се сетите на сопствените блиски, без
оглед дали се тие тука со вас или некаде далеку, во некоја
друга димензија.

10 ноември 2018 Рецензент
Скопје проф. д-р Мишел Павловски

98
Содржина:

Предговор - Снежана Стојчевска

1 дел-- невидлива битка ...

Значењето на имињата (1)...
Значењето на имињата (2)
Грабеж
Сунќер „....
примирје.
Мирна
Првите десет инјекции.
ПРОЦЕС: Без дијагноза ..
Без корка ...
На крајот (1)
На крајот (2)
Невидлива битка
Збогување ...
Мо тоге рат
Последното место.
"Тој живее во мене
Организација ..
Остатоци
Одобрување
Очекувања
По загубата ....
Ќе се завијам во песни ..
Пречувствителна
Сознание ...
Домаќин ...
На препад .
Те молам
Премин .
Привид .
Глас

99
Око...
Расчистување ..
Пушти ги солзите
Балада за напуштениот морнар
Исцелување
Што да правам?
Сон (1)
Сон (2)
Сон (3)...
Сон (4) - Небесна соба ..
Сон (5)
Сон (6)...
Сеќавања ...
Лебдење
Десерт
Шеќерна приказна .
Најубава убавино

2 дел-премостување „..

Раннотежа
КРУГ
Семејство „.......-.
Вашите деца не се Ваши деца
Жена .
Жениште сум ..
На сите мајка.
Мајка
На Мариа ..
Искра.
Дислексичен поет.
Граничен премин
Морето е близу ..
Саудаде
Вејка на ветрот
Само дувни ме

100
3 дел--писма од морнарот (кој нема да се врати) ..
поезија и проза на Мирче Стојчевски

За зелениката и ластовиците
Балада за напуштениот морнар
Патник.„.
Недела ... .
Додека те сонувам
Отвори го прозорецот
Разделба ...
Не смееме .
Посвета ..

Кратка биографија Мирче Стојчевски

Кратка биографија Снежана Стојчевска

Рецензија .

Ш
СТР - Каталогизација во публикација
Национална и универзитетска библиотека "Св. Климент Охридеки", Скопје

зарлед ан!

СТОЈЧЕВСКА, Снежан
Ќе се завијам во песни / Снежана Мирче Стојчевска. - Скопје:
Ми-ли, 2019.- 102 стр. слика 21 ем

Кратка биографија Мирче Стојчевска: стр. 96. - Кратка биографија Снежана
Стојченска: стр. 96,

вк 978-0989-191-45-9

сови. МК-ТО 11018250.

