НАКОВИ
Ш
АНТЕ ПОПОВСКИ

МАКЕДОНСКА КНИЖЕВНОСТ
ВВИООВАРНЕС СОЦСЕСТОМ

мисла

ЕОТЕЏА УЕВЕАС РЏВЦИНМО НОЦБЕ

МАКЕДОНСКА КНИЖЕВНОСТ

Владо Малески
СИНОВИ
Блаже Конески.
РАКУВАЊЕ
Матеја Матевски
ЗАЛЕЗ
Ацо Шопов
ЗЛАТЕН КРУГ НА ВРЕМЕТО
Славко Јаневски
ВОЈНИК ДВА МЕТРА В ЗЕМЈА
Анте Поповски
МАКОВИ.
Радован Павловски.
ЕЗБРСКА ЗЕМЈА.
Владимир Костов
ИГРА
Јрупчо Стојменски
ОТИМАЊА
Тане Тодоровски.
МАКЕДОНСКИ МОНОЛОГ
Божин Павловски
ЛУДИСТИ
Ташко Георгиевски.
дождови
Петре М. Ан
ПРОЛЕТ ЗА ПРИКАЗ
Иван Точко
ЛЕБЕДОВА ПЕСНА
Симон Дракул
БЕЛА НОЈ
Благоја Иванов
МАЛА АВАНТУРА
Томе Арсовски
ЧЕКОР ДО ЕСЕНТА.
Ристо Ѓ. Јачев.
МАСЛИНОВИ ГОРИ
Србо Ивановски.
СПРОТИ БРЕГОТ
Цане Андреевски.
СРЕБРЕН ПОТОК.

ри. 68.3 4 Поп

МАКЕДОНСКА КНИЖЕВНОСТ

МАКОВИ
од
АНТЕ ПОПОВСКИ

ПРЕДГОВОР
од
МИОДРАГ ДРУГОВАЦ

КНИГОИЗДАТЕЛСТВО
РОВЕИЗНКО НОЏЕ МИСЛА ЕРШЕЏИ УЕВГАС

ДЕЛОТО Е ВО ЗАШТИТА НА ИЗДАВАЧОТ.

МИСЛА иодавач
Раонајцов почае
Бака Услов
ЧУ Град“. бибаиотека
"Браќа Молосновци“скоп, РИ

ГЕЧАВКАРКСТТИ

Сорунит Бу ма

преводите во сите земји ти обезбедува издавачот но соработка
со авторот, освен во земјите кои ме ја признаваат Вериската
жонвенција.

уредници:
Васил Икономов.
ГОРГИЈА НАЈДОСКИ
РИСТО Е. ЈАЧЕВ.

директор и главен уредник
БОЖИН ПАВЛОВСКИ

Издадено во Југославија
рермед га Учвонама

МАКЕДОНСКА КНИЖЕВНОСТ

МАКОВИ
од
АНТЕ ПОПОВСКИ

ВТОРО ИЗДАНИЕ

Ф)

МИСЛА СКОПЈЕ
1989.

Вивлиоои ака ав нооци

Скопје, РМ
АНТЕ ПОПОВСКИ / МАКОВИ

БИБЛИОГРАФИЈА:

Анте Поповски е роден 1931 10-
дина. Завршил медицина, жеѓутоа,
од својата рана жладост 4 се посве-
тил на поезијата. Негови позначај
ни дела се збирките: „Одбдесо-
ци“, „Вардар“, „Самуца“ (на срп-
скохрватски), потоа „Непокор“ и
изборот „Триптижон“. Добитник е
на нашите најголеми награди: „11
октожври“ и „Браќа Миладиновци“
која ја доделуваат критичарите за
најдобра поетска книга на зодина-
та. Преведувач е со цикауси песни
и во антологии на: чешки, поаски,
руски, италијански, унгарски, ро-
жански, германски, турски, а на-
скоро Ќе му се публикува книга со
избрани стихови на италијански.
јазик. За неговата поезија таши-
вале повеќе критичари, како: Ос-
кар Давичо, Петар Џациќ, Милосав
Мирковиќ, Славко Михалиќ, Ми-
лан Ѓурчинов, Александар Спасов,
Дижитар Митрев, Богомил Ѓузел,
Миодраг Друговац и други.

диковното решение е хипизирано за целата библиотека, по идеја
на Божин Павловски.

Изданијата се изработени во Графичкиот завод „Гоце делчев,
скопје.

АНТЕ ПОПОВСКИ
или
ЛЕТОПИСЕЦ НА ЗЕМЈАТА МАКЕДОНСКА

Еден човек ја пишува песната, но песната
секогаш е хор. Многугласна, повеќезначна, пес-
ната тогаш се шири и ги плави понорите на ду-
хот, а патем ги урива сите брани на скепоата и
недовербата во поетовиот збор, во својата (нико-
таш само литерарна) мисија.

"Тоа, накратко, би можела да биде проле-
томената на едно размислување за поезијата на
Анте Поповски. Близок на секому по малку од
оние македонски поети од втората генерација, но
сепак свој и исто далечен на секој од нив по-
себно, овој поеџ небаре од извесно мудро расто-
јание го одмерувал поминатиот пат на поетите од
постарата и евојата генерација со сосема чиста
свест, иако така да се рече загрижено му по-
ставил на своето поететво задача во наслојките
на народниот дух да ги открие и поетски ожи-
вотвори одблесоците на преданијата и легенди-
те, митските портрети и апокалиптичките визии,
толготите и неуништливостите на името. Анте
Поповски, значи, спаѓа меѓу оние современи на-
ши поети кои везден бдеат над грозницата на 06-
јективниот свет, при што феномените на истори-
јата имаат значење и инепиративни жаришта и
патокази за поетскиот збор како тој збор не би
лутал и залутал пробивајќи се низ измаглините
на времето и озабениот страв на горчливата и
торда вистина за македонското страдалништво низ
вековите, Не е нескромно да се рече, дека поет-
6 АНТЕ поповски

ската мисла често ја допираше таа голема, таа
ненадмината вистина, за стравичната - судбина
на цел еден народ и таа, таа вистина, мошне да-
режливо се објективираше во ракописот речиси
на сите наши и постари и помлади поети, па и
оние кои твореа меѓу двете војни и во револу-
цијата го поистоветија својот збор со жртвата
во името на траењето. Но дури овој поет, ми
се чини, успеал да ја подреди на императивот на
својата имагинација и талентот сета разгранетост,
сета многуликост на оваа вистина, нејзиното ин-
тегрално суштество, проектирајќи го во својата
поезија како сублимантно лиреко искуство со
мошне широк дијапазон на значења, суптилитет
и субјективност. И тука е она главното: Анте
Поповски не сакаше никаква парцијална висти-
на; тој пробиваше во нејзиното езгро, а потоа го
опфаќаше нејзиниот тоталитет. Тој се соживеа со
неа, а кота пееше се имаше впечаток дека и са-
миот беше нејзин дел, дел на таа вистина за
својот народ, или барем битисуваше во нејзините
тцирочини, темнини и светлини. Но, иако често
се идентификуваше со неа, станувајќи крв на
нејзината крв, тој како поет --: со збор, со дело,
-- мораше да биде нејзина продолжена мисла,
звук на нејзиниот очај, зрак на нејзината голема
надеж. Дури во тоа тој ја согледуваше смислата
на евојата творечка експлорација. Поистовету-
вајќи се, меѓутоа, со многу облици на траењето
во минатото, фаќајќи чекор со вистината за тоа
траење, нему везден му се закануваше опасноста
својот превосходно лирски јазик да го патети-
зира, во својот искрен патриотизам да се поведе
по апотеозите на големото и страдалничкото и
естетската претпоставка за лирското да ја заме-
ни со екскаджативна елоквенција на приземното
патриотско воодушевување, што не е непознато
во просториите на нашиот поетски медиум. Зна-
ејќи го сето тоа и наспроти сето тоа, тој својата
единствена поетска маршрута, (до денед) ја из-
маковИ ф

веде на најдобар можен начин: со исклучителните
средства на лирската екепресија, лирски рафи-
нирано и несомнено уште од самиот почеток со
многу делотворен авторитет во дикцијата:

Толку жногу го засакав тоа небо
Под кое погласно од звукот на поколението
Осетив нешто горчливо и -- тешко.

(Макови, 10)

Лириката на Анте Поповски органски му
припаѓа на чинот на нашето народно самоосвес-
тување. Таа, би можело да се рече, е самото тоа
освестување. Таа не признава никакви правила
на прозодијата; таа е сосема слободна -- како
срна, како зрак, како звук на звоната. Тоа е ли-
рика на големата драмска "инвокативност, што
понекаде само се насетува, но чии внатрешни
збиднувања го интензивираат "драмскиот кон-
фликт со јасно поларизирани односи меѓу има-
тинативните јунаци на сцената, а тоа е во овој
случај -- историјата. Драмата на историјата, или
драмата на народот, е драма веушност на едно
минато што со лирскиот јазик, со прочистениот
лирски говор, се отима од заборавот, при што
во нејзината објективна ситуација е присутен
субјективниот поетов темперамент, неговата суб-
јективна визија на драмскиот конфликт, еден
субјективен -- како што тоа е секогаш кај вис-
тинските и големите поети -- критериум на тран-
спонираната стварност. Притоа, поетот секогаш
настојувал да не дојде до еден друг конфликт --
конфликтот на субјективната перцепција (и во
крајниот излез, делото!) со објективниот фактор,
па и со она чисто историски, фактографски факт
на предметот на неговата транспонација.

Тоа субјективно, дирско- субјективно, има
корени во првата збирка Одблесоци, но се јаву-
ва, додуша, во нешто посложен, понов и порел-
. АНТЕ поповски

јефен облик, исто така и во збирките Вардар,
Непокор и Триптихон. Онаа мекост, благост, пре-
финетост на тоналитетот на зборовите, онаа сми-
рена автентична звонливост на стихот, онаа при-
влечна, спектрално широка мелодиозност на овој
Такопис -- континуирано се надоврзува, препле-
тувајќи се и престигнувајќи се на сите точки на
поетовата еволутивна вертикала (Одбаесоци --
Вардар-- Непокор), со тоа што е и стетски нај-
висока точка на таа вертикала, воопштено гово-
рејќи, збирката Непокор.

Се искачија магаишта по ридон нагоре
--И месечината Ќе ја украдат!

Долу по рекана.

Горе по добравана,

Одгвива полено кој знае кој век
Во војнички цокули обуено.

Дури и повеќе, природно е да се очекува
дека таа поетова еволуција уште трае и дека
и по следната збирка Ќе трае. Поетите каков што
е Анте Поповски се секогаш свесни за значењето
на секој напишан збор, не брзаат со книгите, не
ја комерцијализираат својата лирска струна. Во
основа тоа се мошне самодисциплинирани  тво-
речки духови, самокритични уметници на поет-
скиот збор. Затоа отсекогаш од овие поети нај
многу се очекуваше; затоа најмногу токму на
овие поети им се поставуваа најтешки задачи за
јазикот и формата; затоа тие ретко кога ги из-
неверуваа и својот вкус и императивите на ево-
лутивните процеси на литературата.

Во еден друг контекст, пишувајќи за поези-
јата на Душан Костиќ, критичарот Драган М.
Јеремиќ за овој поет рече дека е „лирски ле-
тописец на оваа земја“. Костиќ и Поповски се
два различни поета; дури и кога имат ист тембр,
нивните струни звучат поинаку. Анте Поповски

маКОВИ 9

со своите први стихови е поблизок, да речеме,
на Момчило Настасиевиќ или Мак Диздар, --
барем што се однесува до онаа густина на из-
разот, онаа негова крепка лапидарност, иако раз-
ликите се мошне очигледни и се поочигледни
доколку и фондот на поетските искуства на Анте
Поповски расте. А тој постојано беше во пораст.
Сепак, оваа мисла на Д. М. Јеремиќ ми се чини
доста применлива и на нашиот поет; навистина,
тој е лирски летописец на земјата македонска.
Или: во прв ред тоа, па еѓ друго. Притоа, треба
веднаш да се нагласи едка неговата лирика (че-
товиот лирски летопис) нема ништо заедничко со
пригодното пеење и потпевнување во името на
хуманизмот и татковинските идеали, кога обично
од идешлите не се гледа песната. Тоа, секако,
идејно и патриотско плакатерство (најчесто ква-
зи-идејно и квази-патриотеко!), што како троскот
ботее кај слабите поети, е исушено уште во ко-
ренот кај Анте Поповски, еден поет кој, покрај
другото, ја имаше и та среќа поетски да се објави
во времето кога македонската (како и сета југо-
словенска) поезија биеше бој за слободниот, нов,
молерен израз, ставајќи ги ад асќа разните догми
и фетиши на литературата и естетиката, па и
на онаа соц-реалистичката. Но, јавувајќи се во
тоа време, тој истовремено беше еден од созда-
вачите на тие нови патишта, но за разлика од
некои други тој -- отфрлувајќи една -- не за-
тази во тињата на некоја друга доктрина. каква
што е да речеме онаа, според Света Лукиќ, док-
трина на социјалистичкиот естетизам. Прифат-
лива или не како теориско, како спекулативно
толкување и објаснување на литерарните појави
опфатени со процесите на либерализацијата на
општествените односи кај нас и процесите на
интензификацијата на субјективните чувства во
нашата поезија; оваа дефиниција има многу до-
пирни точки со вистинската состојба на нештата
и ја олицетворува таа состојба во еден мошне
КО АНТЕ поповски

бурен период на нашата повоена книжевност.
Отфрлувајќи ги фолклорот и дидактиката, пар-
тијноста и апологетиката на секојдневното, и3-
весни поети забраздија ро друга крајност --- во
приватноста, во ефтин егзибиционизам, во пре-
насилен (полу) интелектуализам, во сува, де-
фектна, искривоколчена апстракција... Што се
однесува до Анте Поповски, понапред би можело
да се рече дека тој имаше еден свој пат од кој
никако не сакаше да скршне (барем од збирката
Одблесоци наваму). Лиричар по вокација, тој
она „нешто горчливо и -- тешко“, повеќе спон-
тано отколку држејќи се за некој теоретски 06-
разец или школа го изразуваше на свој начин,
лирски топло и суптилно, со јазикот на школу-
ваната економичност и изразната збиеност. Отта-
му неговите стихови повеќе значат отколку што
кажуваат! Зборот не е само капка мастило; тој
може да биде море. Зборот не е само капка крв
или само еден блескот на свеста; тој може да
биде движење на целиот народ, негова драма,
израз на неговата судбина низ вековите. Веуш-
ност, проекција на драмата на свеста на народот
и времето, песната е чин на повторното самобу-
дење, очовечување, враќање на изгубеното, ке-
когаш отуѓеното. Песната, значи, е поништува-
ње на постојното -- со историските колизии на
обусловената -- оттуќеност. На ова антитеза Анте
Поповски ја формулира филозофијата на своето
поететво. На чинот на самото формулирање му
претходат практични чекори -- а тоа е она не-
тово срце -- спуштање до самото дно на фено-
менот на траењето, до исконските времиња на
прабитијата на една свест за себе, за заеднши-
твото на јазичките, етничките итн. интереси, за
припадноста, значи, на тоа заедништво, чии из-
лезни точки поетот ги гледа во сета сопствена
недвосмисленост, дури таму во сјајот и мракот
на првото царство.

МАКОВИ и

И луди ветришта
сажо пеплишта носеа
зи трупаа
едно над друо
едно до друго
од сите векови повисоко ридови. израсна
камен
гоа црн камен.
(Самуна, 1)

Но,

Останало в крв уште од века нешто
ниедна лута змија в земи не Ќе го исцица
ниедна тревка
ниеден корен не Ќе го исцица
што Ќе остане да ја грани оваа
црна и проклета
да раѓа бериќет
--жаштија и немаштија.
(Самуил, П)

Темнината е само на прв поглед потполна. Дија-
логот со неговата најодалечена светаа точка е
само на прв поглед невозможен, попуст. Меѓутоа,
патот е отворен, иако се заканува со искушенија.
Таа свегла точка, како што е познато, често е
грубо мистифицирана; нејзината идејна, нејзи-
ната народносна квалификација, често е фалеи-
фикувана, присвојувана или оспорувана. Повеќе
од тоа: чисто поетски пред поетот се испречи
проблемот на јазикот, поточно проблемот на дик-
цијата; имено, како сето тоа да се рече, а да не
се падне во примамливите мрежи на елоквент-
носта! Отсекогаш тоа беше еден од најтешките
испити за секој поет кој не сакаше (или не мо-
жеше) да се задоволи само со онај интимен, во
2 АНТЕ поповски

себе закатанчен патриотизам. Анте Поповски го
положи овој испит: Тој на патетиката на зборо-
вите им го стесни дијапазонот на намерите; во
ентериерот на песната неговата тенденција нема
речиси никакво влијание. Така Сазијил. проговори
со лирски слики во кои акцентите на патетиката
или не се забележуваат, зашто ги нема, или се
забележуваат -- таму каде што ги има -- како
нужност, како знаци на една повозвишена емо-
ционалност што е природен резонанс на поетовата
возбуденост поед она негово, горчливо и тешко
во минатото. Во тие слики, пак, пулсира една
чиста словенска душевност; таа, но и нешто
друго. Кога Ќе се прочита оваа не голема поема,
се има впечаток дека поетот полека не воведува
зо една самосвојствена, апокалиптичка визија на
лалечното минато. Тоа е една продолжена и нај-
стравична димензија, која ол „еуклидското“ тло
преминува во повисоките, непроникливи сфери
на Универзумот. И тоа е онаа димензија, инаку
најблаготворна во ова поететво кое без двоуме-
ње става црта преку претпоставките дека ова
поететво произлегло од регионалниот мотивеки
комплекс и дека, според тоа, неговите вредности
и неговите промашаи би требало ла се бараат
на релациите на тоа иксуство. Непотполно е тоа
иекуство. Сомнително. Лефектно. Критиката што
само тоа го гледа, не гледа ништо. Работата е
во тоа не само за што (конкретно) говори една
поезија, туку какви се нејзините асоцијативни
белези -- имено, дали реката на асоцијации тече
само во една насока (кон историјата) или тече и
од историјата, и, откривајќи ги нејзините на-
слојќи располага со лирската документација со
таква енергија во која присуството на дијалек-
тиката и метафизиката на животот ги урива ме-
ѓите на судбинскиот понор на еден народ и се
манифестира како судбина на човекот во вре-
мето, судбина на човештвото.
мАКОВИ .

Да го разораме каженов
и место плод неправдина да посадиме

да врзе длабок корен

мо густи гранки да нададе

Луњи да кршат и да не з0 скршат

Земја да се тресе

и ауди ветришта и суводолици

--тод да расте над нашата несреќа високо

--На него да се обесиже!
(Самуна, П)

тоа што е и човечка, а со тоа и голеча несреќа,
Додуша, поетот вели „над нашата несреќа“ и
определувањето е овде екеплицитно, но и услов-
но. Нашата несреќа не е само наша, со самото
тоа што е и човечка, а со тоа и годена несреќа,
таа е и несреќа на сите луѓе, на секој човек, на
целиот свет. Ова дотолку повеќе ако барем до-
некаде се познаваат границите на распростране-
тоста на таа несреќа, нејзиниот темпорален реа-
литет, суров, со векови продолжуван, св до че-
тириесеттите години на нашиот век.

А единствениот еруток на егзистенцијата,
постоењето, како што се чини и како што ни
предочува овој поет, е само еден: непокорот! Во
сложениот регистар на симболи што ги познава
оваа поезија, овој симбол е доминантен; (дури и
една збирка се вика Непокор). Непокор: како
судбина на народот, како искуство на истори-
јата, како лајтиотив на ова поетство, како не-
това етичка и филозофска поента. Тоа е "рбетен
столб, оска, мозок на поезијата на Анте Попов-
ски. И семантички и дијалектичко-историски по-
веќезначаен, овој симбол е оној двитателен ме-
ханизам на поетовата имагинација околу кој и од
кој осцилираат, би рекол, сите друти значајни и
помалку значајни семантички и други искуства
на оваа поезија. Откривајќи ја стварноста на
минатото, омеѓувајќи ги гребените на антиноми-

ч“ АНТЕ поповски

јата на животот и смртта во перманентната кон-
фликтност, лирски одлачувајќи го доброто од
злото, и меко акцентирајќи ги поединечно, Анте
Поповски, судбината на животот ја гледа во
судбината на Непокорот и тој овој свој симбол
то крева до рамништето на еден општоусвоив
култ. Но, тоа не е никаков во поетската лабо-
раторија измислен и устоличен култ; тој култ
е пред ед израз на судбината на еден народ.
Но и како таков, тој зрачи една општочовечка
сугестија: непокорот е императив на човековото
Битисување: Тоа е она возвишено (некогаш и фа-
тално) НЕ на народот и поединците, кое во од-
редени моменти за цел круг го свртува колцето
на историјата и чијашто етичка сатисфакција
често е бавна но и доститнувачка. Тоа НЕ има
сосема човечки белег; тоа е израз на човечноста,
израз на постоењето на човекот во човекот, И
неизгасливоста на народната свест. Тоа НЕ ре-
зултира од слободниот избор на човекот и на-
родот; кај оние народи што историјата не ги
талеше, туку беше против нив (а таква е и ис-
торијата на македонскиот народ), тоа НЕ има и
своја метафизичка и митека димензија. "Тоа,
имено, се апсолутизира како една повисока вред-
ност на духот, вредност на свесноста, по која се
одредуваат и карактеролошките специфичности
на народот и луѓето, па и на секој човек, пое-
динечно. Ако уметничкото дело е вредност на
духот, она НЕ во него е вредност на една искон-
ска етичка норма која и ненапишана живее и
се пренесува од колено на колено ед додека не
се јави поетот да то прибере во својата песна
како жив огон на генерациите во чии гради ди-
ше историјата,

-- со црните патишта на голгота,

-- со крвави лузни на сеќавањата,

-- со песните пред тивките разделби,

-- со нож во плеќите,

-- ео добрите војници на сонот,
мАКОВИ 5.

-- со бездушните, со глупите, со сомненијата,
со црната судбина „да се гледа со ерце и не со
очи ..“:

Зашто едни патишта евршуваат без да почнат.
И други до вистинско откривање продолоуваат.
Може е време да се говори со јазикот на жолит-

вата кон себе
И да се отпатува кон нови брегови.

(Попусто, мајко...)
во времето кога каменот е „незамендив говор на
јунаците“ и кога веќе „започнува играта на кра-
јот“ и како знак, повторно роден, фатално, ја
крева главата „невратнината“, додека, „во кос-
ките начнуваат нови грозници и страв“, но кога
-- без оглед на сето што постои и што Ќе се
случи во следните мигови на оваа ужасна игра
-- преостанува, недвогмислено и сосема човечки.

Коленичете сажо пред жепокорот шко пред
судбина.

Ова коленичење пред непокорот, како и самиот
Непокор, е услов за опстанок. Непокорот е веуш-
ност опстанок. Тој е неговото второ име. Услов на
Егзистенцијата.

Содржинскиот еквивалент на оваа порака,
пустината на одредниците на оначењето што ева
ВЕ алачува надотеноота на оитиноничите кува
ниска некои сриденото: Сан вне за: Куењоста, НА
се биде заправо тоа -- чемерник и стоик во Не-
покорот, оваа сублиматна мудрост со високиот
напон на сугестијата, која просто заразно делува
на духот и душата и го бара чинот на акцијата,
зашто без тој чин е одвај крик на жедниот во
пустина, ова крваво знаме на одисејата на живо-
тот со секогаш нови, со постојано свежи. гробови
решиш ди уни ама екот Годкаана
мени Ма. ГеНОАДИИТЕ, бенност Да СМавоио И КОН
ност на Надежот, па која стај ет азрега
54 дојка, но атински ВАМ ООН
дух, со многу блрувеМанији ШЕ

ин. „ОТ 104 8240д

16 АНТЕ поповскИ

Смена во која верувал и што ингенизно ја на-
сетувал еден Крете П. Мисирков, а без која, во
себе, ни за миг не можеше да биде и еден Ѓоце
Делчев, и сите подоцнежни делчевци и мисир-
ковци, -- сето тоа, да не одолжувам, е израз
на една восхитувачка енергија на траењето, на
општото и поединечното, па и енергија на еден
поетски ракопис кој и таков, не голем ги рас-
крилува огромните прогтори на народниот дух и
човековиот Од низ времето и просторот, низ тр-
њето до звездите, низ борбата до конечната по-
беда парализирајќи го сомнежот, прокламирајќи
то прогонетвото на сатаните од човековото срце,
предложувајќи му единствено можен, единстве-
но негов човечки пат кон себе и својата слобода.

Со исклучок во збирката Одблесоци која
своевремено различно е коментирана, на прсти
Бо овој поетски ракоцис можат да се избројат
стиховите, кои, според своето надворешно руво,
Х припаѓаат на некоја традиционална школа. Не-
баре, Анте Поповски, по искуствата од првата
книга, намерно го одбегнуваше врзаниот стих;
како тој да го епречуваше, обуздуваше здивот,
сечеше зборот, ја кршеше мислата, ја искриву-
ваше мислата. Непокорот е, ете, и овде, на есте-
ски план, пригутен. Небаре подоцнежниот поет-
ски активизам на овој поет наложуваше поши-
рок мав на експресијата, притисок на зборовите
и симболите без застој, налет на слики, но во
сето тоа постои однегуван ред и систем, вкус и
смисла. Оваа поезија со право можеме да ја сме-
таме како еден вид активистичка поезија, но во
онаа убава, чиста, возвишена смисла на оваа кла-
сификација. И кога „тенденциозно“ брани или
напаѓа, таа е во своите најдобри, највдажновени.
мигови (Македонија, Вардар, Попусто, мајко...)
дискретна, со благородна боја на дикцијата, со
внатрешни одблесоци што значат едно исто на
сите јазици на светот. И, во врска со тоа, еви-
дентна е поетовата приврзаност кон пошироките,
долгоодни, епеки форми. Овој поет не пишува

макоВвИ Ш

песни, туку пообемни поетски спектакли, по-
кратки или подолги поеми. Имам впечаток дека
тој би можел да напише роман во стихови, и пак
да биде интересен, мисловно длабок, емотивно
уевитен, нов, модерен, а над се -- лиричар. Рано
е уште сега да се говори за некакво заокружено
поетско искуство, зашто Анте Џоповски сќ уште
е млад поет (роден е 1931 година, во Лазаро-
поле), но неговата поетика е веќе тука, меѓу Ко-
риците на неговите досега објавени книги. Како
поет, тој секако Ќе еволуира, Ќе се опроба и на
други мотиви, но драмата на земјата сигурно и
натаму Ќе биде негова централна преокупација,
како што неговиот активистички однос кон таа
драма Ќе запознае нови облици на поетскиот из-
раз. Едно е неоспорно: и кога Ќе се менува, овој
наш поет никогаш нема да не изневери, зашто
нема да се изневери себеси.

Миодраг ДРУГОВАЦ

2 Макови
МАКОВИ
МАКОВИ ЕН

8:

Тоа е корален звук на море што надоаѓа
Непознато писмо забележува еп
За земјата што ја разјадува цвеќе.

Прозрачна есен низ маховина 5вони:
Со црквен бд и молитва

Се раскопуваш

Созидан во долина што гори.
22 АНтЕ поповски

8;

Од ова место не треба да се гледа се.
Мачете се да ја откриете ноќта
Низ стебло што се суши.

Безутешно ве ниша горчлив молк од распукана

земј
И безбожно по секој ваш довик
Се ниша сенка на море.

Во мала постојбина на усамени
"Така храбро евртено на југ
Стебло се суши...
мАкОВИ ЕЈ

3.

Воздухот е раецветан

Звуци на запалени бои го опиваат полето

И небото почнува да се доселува

Во облик на звезда во секој заоблен плод.

Ноќ -- и сешто ввони. ..

Крвта е изменета,

Денот е засипнат,

Очите трајат...

Окован во виолет

Летопис за едно заборавено балканско цвеќе
Надоаѓа во далги.

Таму, уште натака
Воздухот е расцветан
И звуци на запалени бои го опиваат полето...
24 АНТЕ поповски

4

Веќе е замаглено.
Над нас прелетува птица
Што фрла сенка налик на Македонија.

Чекаме... Ништо не трепери.
Неколку нови сонца кружат
За да не изнајдат.

Летото конечно догорува
И ете, тажно, во постојбина родена за цвеќе
Едноставно Ќе си умреш лете, квечерина.
макови

5.

Застанувам пред изгорените усни на летото
И тихо, пипајќи низ мракот
Ги гаснам црвените цветови.

Скаменет ја успивам и последната звезда
И храбро го напуштам полето:
-- Може за друг црвенеат цветовите?!

Утрото влегува низ евечени портали на плодот
Во сенка на моето дрво самува убавината.
26 АНТЕ Поповски

8.

Читајте го ракописот на виолетот
Запишан со звучни јоти.

Сребрени звона звонат слобода што тоне
Во една мала епоха сонатини.

А горе, околу, до измислената страна на светот
Се разложува долината
На поплочена тишина и свечености.

Запишан со звучни јоти
Еве го тој ракопис на макот
Како привидение на разболените.
мАКОВИ 27

7.

Летото плови по тихо море
Од тимпани и корали.

Во сенка на измислена палма
Дише црн мак.

Ноќ нема, брег нема и само земјата чедно
Копа во мраморот довикувања на селаните
по молњи.

Дното е поплочено со ружи
Огромна сува река
"Тече неумоливо како раѓање.

Од летото до морето
Со нож меѓу коралите
Гори девојче.
28 АНТЕ Поповски

8.

Боите вриштејќи
Ја извлекуваат сета топлина на земјата.

Врз растурените зидишта на сенките
Во боја на портокал
Летото длаби крај.

Времето заспива во звук на далечна светлост
Ваубени, со жолти цветови во рацете
трагуваат вечна ноќ.

"Така многу го засакав тоа небо
Под кое погласно од звукот на поколението
Осетив нешто горчливо и тешко
маковИ 29

9.

Догорува летото во созвучја на горчлив алт.
Низ поглед на дамнешно време шуми мало море
Изгаснува ноќта и нови пустини расцветуваат.

На она што се раѓа во овој мие -- му треба море!
На она што умира во овој миг -- му треба

страсната душа на макот
Како говор на запалени бои во црвено.

Догорувам во созвучја на горчлив алт.
Околу... Далеку... шуми дамнешно време
Со боја на пепел и со душа на дете.

30 АНТЕ поповски

10.

Толку многу го засакав тоа небо
Под кое погласно од звукот на поколението
Осетив нешто горчливо и --- тешко.
МАКЕДОНИЈА
.
Шо:
НО.
маковИ ЕЧ

Стиснете ги тревките
неа Ќе ја исцедите.

Навалете се врз каменот
името Ќе и го чуете.

Симнете се во рекине.
дното со неа Ќе ве почести.

Легнете да починете
и ноќта со неа Ќе ве покрие.

3 Макови
ЕЗ АНТЕ Поповски

На овој даб името Ќе ти го напишам
дождовите да го симнат

жедните в земја

да ги напоиш.

На оваа нива грутка од тебе Ќе посеам
класатка да никне
со неа внучињата да ни ги храниш.

На овој рид Ќе те оставам
и кога Ќе заминам
пак да те гледам

Голема.

мАКОВИ 35

Еве ја таа проста земја од дволичен камен и сонце
Децата уште незаодени каде што откопуваат

лобањи
По градините.

Еве ја таа проста земја од пајажина и од води

Мудро слободата кај што ги запишува селските
имиња

Место икони по црквите

И каде летото како судбина

"Трае до последниот востанат.

Еве ја таа проста земја од заморено дишење и
од молк

Низ која времето одминува и пак се враќа

Со неа да го сподели лажното траење.

О, еве ја таа проста земја од грч и од чекање

Што ги научи и звездите да шептат на македонски
А никој не ја знае.

ЕЈ
36 АНТЕ поповски

Се искачија маглишта по ридон нагоре
-- И месечината Ќе ја украдат.

Долу по рекана.

Горе по добравана,

Одзвива полено којзнае кој век
Во војнички цокули обуено.
макоВИ 37

За рик волчји и уплав на небињата мојата земја

е создадена
Без чемпреси и без божилак

До капка, три дена пред да се покаже над мојата
земја
Гробишта облакот го исцицуваат

И црна сенка од нож место крет каменот што те
покрива го сени
За вечни времиња.

Зашто ништо друго не му прилега на ова диво
билје и црногорица
Освен да го чека недојденото,
38 АНТЕ поповски

Се изнагледав месечина. Како капка мојата
изгорена душа
Те испи за три живота напред и пак горам.

Истеков со сите реки и празни корита им донесов
на морињата

-- И за шпиунот во твои меса ако се криел болка
ме пече

Зашто, ти од малена не научи.
Така просто, така јасно да си се разбираме
Тој нож што нема -- среќа нема.
мАКОВИ 39

За неколку нови чекори недостижност
ме остави утринава зад тебе.

Чинам се делиме:

Твојот пат нагоре
мојот пат кон тебе води.

Стапни ме, во твоите корени скри ме
никојпат да не се разделиме.
САМУИЛ
макови 4

1

Не остана ништо у човека
-- над најгрдото виши

и провалиите ги зарамни
и бездните

и реките ги доскапчи
камен

црн гол камен.

И месечината не се симна по стожерите
тумната зрно не видоа

место плод по дрвјата растеше

Во дланките како леб го стискаа селаните
и прворотките место чедо

раѓаа камен

црн гол камен.

Што рика рикаше дивината
сетната волчица пцоиса по голините
не Ќе се природи волче!

И луди ветришта

само пепелишта носеа

ти трупаа

едно над друго

едно до друго

од сите векови повисоко ридови израсна камен
гол црн камен.
Не остана ништо у човека
над најгрдото виши

и провалиите ги зарамни
и бездните

и реките ги доскапчи
камен

тол цри камен!

АНТЕ поповски
мАКОВИ

Пп

Елате момци, црни мажишта,
дечишта, чакали, орли.

од сите угари

од сите добрави

сите дедовци

и сите колена

Елате

Да се збереме да се видиме

Останало в крв уште од века нешто

ниедна лута змија в земи не Ќе го исцица
ниедна тревка

ниеден корен не Ќе го исцица

што Ќе остане да ја храни оваа

црна и проклета

да раѓа бериќет

-- маштија и немаштија.

Тлате момци црни мажишта
сите векови и сите колена
Хлате

да се збереме.

да се видиме

45
46 АНТЕ поповски

Да го разораме каменов
и место плод неправдина да посадиме
да врзе длабок корен

и густи гранки да нададе

Луњи да кршат и да не го скршат
Земја да се тресе

и луди ветришта и суводолици

-- оа да расте над нашата несреќа високо

-- На него да се обесиме!

макови

ш

Или пак елате
Објалџии опинчари рибари
Брсјаци мијаци

Елате

По сите ориди и по сите преепи
Да тргнеме
Да се изброиме

Малку ли сме
Многу ли сме

Ќе правиме царство.

Да видиме колку векови Ќе царуваме
Кој ќе ни биде цар

Кој Бог

И ишиун кој ќе ни биде,

Елате

Да се изброиме!

а
Еј АНТЕ поповски

к

Во ова царство на мажи и без царови

Да му се поклонуваат сите на ножот

В раце што го стегаат овие црни беласици
х кори;

Со него сите очи да им се извадат;
Во онаа провалија долу
И телата со него да им ги избодат

-- На опинчарите на рибарите на брејаците

Да остане ова царство пусто
И само камен

Црн гол камен да се народи
Името под себе да ни го чува
Внуците да ни ги откопаат

Со нив и ние да векуваме.
мАКОВИ 49

м

Господи
Од пепелва на моево царство
Народи мажи и сиромаштија.

Прилега ним да им принесеш барем камен
Со него да се хранат и да израснат

Високо високо

До откај почнува да се симиња

Царотвото твое надолу

Од таму да го здогледаат

Своето којзнае кое колено

Што им недостасува.

Господи

Мојот век нека го види своето големо племе
И нека си умре спокојно.

4 Макови
ВАРДАР
макоВИ 53

Воѓе, бели воѓе
кај црна црните?

Од вас до мене
од мене натака
кого барате?

Под дното ви бездна небид.
врз ви мост -- копја и векови...

Воѓе, бели воѓе
кај црна црните
кого барате?
54 АНТЕ поповски

Копје па маж. Копје па маж
-- брегови.

Од брег на брег, од ноќ до ноќ
-- прегрнати.

Земја ако не остане

на дланки корита имаме
с- течи ни.

И нас ако не не би
вода престори на
па секни, пресуши!
макови 55

Времиња, никојпат не ве напуштил,
никојпат не Ќе пресуши.

Ако го снема меѓу бреговиве
Ќе потечеме по планињето.

Ако не стигнат планини
-- од нас направете.

Времиња

никојпат не ве напуштил,
никојпат не Ќе пресуши
нашиов вруток-Непокор.
56

Имам јас жили и добрина
векови за да векувам.

Сум поел волк и волк ме хранел
на дланкиве пролет ми умирала.

Доштое корен и камен
доштое далта и ној
сум израснал...

Мајка мие -- сам од века
татко -- би ил не.

Ми недостасуваше колено
од евоето небидие помаж.

АНТЕ поповски
макоВИ 57

Ти што седиш на брегов мој
ела среде мене
и молчи.

Подај ми ја раката
јае мојата Ќе ја кренам
вишно стебло врз жилав корен да врзе.

Ти што седиш на брегов мој
ела ереде мене и молчи.

Ќе те понесам длабоко
век да векуваш.

Ако те разјадат некојпат забиве мои
на брегот Ќе те фрлам
зошто си си?
58

Само две раце имам
и едно исушено тело
чекање:

Илјаден да сум
за една капка тебе
Македонија.

мал да не сум

Прости, само две раце имам
два далечни брега
и нашата неразделност -- меѓу.

АНТЕ поповски
мАКОВИ

На оваа река ќ израснаа раце
камен од својата робина да прави
и мост од каменот.

Спои овој мост два брега

нашето небидие -- и нас.

"Тече оваа река по твоите натколеници нагоре
како некојпат останеш без небо.

Ќе израсне мостот

повисоко од сите векови

и пепелта твоја да ти се поклонува.

59.
Ќе дојде време
овој камен и овој рид
кога не Ќе бидат.

Ќе дојде време ова море и ова дно
кога не Ќе бидат.

Ќе дојде време

и јас крај тебе

да не бидам.

Што да жалам

долу ќе ми бидеш

и камен и море и рид и дно

сите времиња ги надви!

АНТЕ поповскИ
мАКОВИ 6!

Ќе дојдете вие плеќести црни мажи
и деца и неба и птици
на овие брегови

"Грико и ден и ноќ и ден и ноќ
да не барате нас мажи
и деца и неба и штици

Вардар престорени и мостје црно
од грижи
дали Ќе се најдеме

ние што го извишивме овој моет
за нови плеќи
и вие што Ќе го извишите.

Дојдете вие плеќести црни мажи
деца и неба и времиња.

-- по коритото на оваа река

да потече и вашата судбина

-- на месото на овој мост
извишен над вашето небидие

да си прочитате:

векувајте со мене!
о

Води до него пат
внук деда внук внука
кај остава.

Сам одиш
друг Ќе родиш
друг Ќе роди

одиш
одиш
небидеш

и пак одиш...

Има еден пат
од внуци и внуци
непреод.

АНТЕ поповскИ
мАКОВИ 58

Зарамнети брегови безгрижие
ти ли си сон ли е
што ли е?

Првпат дете.
Тополи Б лулка те легнале
слатко те успале...

Луно, златна луно
седни на брег чувај го
ако се разбуди -- буди ме.
ГОЦЕ ДЕЛЧЕВ
маковИ 67

На

Со разум на маж и здравје на топла земја

Дојдов да лутам ноќ и ден, крај в краја и никој
нигде ништо.

Се опаметувам, но, што? Јас веќе залутав

И доцна е и за најмало покајување.

Дојдов со едно тело -- со рани за две се враќам

На моето чело најцрната клетва е изречена

Не проколнувај го душманот и името да ти го носи

-- И под девет бездни татковината Ќе ти ја
изнајде.

А со разум на маж и здравје на топла земја

Дојдов на врела крв моите соништа да врзат

И спокојно се обидувам да си го прочитам името

На камен од своите гради,

Македонија, што Ќе ми го запише.

58
68 АНТЕ поповскИ

ЕН

Ме донесе тука и ме остави сам
И за кожата евоја да се плашам

Како на гладен волк ми се понуди избезумено
Дури да откријам дека низ тебе врви

И црниот пат за Голгота.

А изгорев за нешто како посоница над овие драги
пејзажи

Ме донесе патот и до она штипско ридје

Сред вжештена црвеница да плачам,

Да ајдукувам со спокојство на камен

И нож во свое месо да преболувам

Како секојдневец со најлошата клетва да ме
проколнуваш.

И страшно е еќ. Оглувев за секој добар збор

Си мислам --

Од Крушево, од Стогово од кај не копав којзнае
што

А ископав крвава лузна на твоето чело

И поголема на моето срце.

маковИ бо

8.

Оставете ме вака сам и жеден на ова возвишие

Да сонувам полено како убавее

Во благ божилак небој -- земја заборавени

Кога умираат.

И потем, најдете ме така сам скаменет на тој
припек

Во црна ноќ покриен со приспив од езерата

Очите да ми гледаат далеку и срцето кајшто не

стига

Рацете да ми прегрнуваат уште неразденети

денови.

И. потем занесени повторете ми ја приказната.
-- Реките Ќе исушат, други Ќе надојдат, црно врз
црно црни...

Покрите ме со малку небо од мојата татковина
толку

И в земи колку да не го сетам студот на туѓите.

70 АНТЕ поповски

4.

Зла црна мисла ме гризе, ме изгриза
Небоно гори, ветриштана кори креваат
Ал сонувам ал небик сам си кобам
Песна пред тихо збогување. .

Тешко ми е, тешко многу ми е. Ти ми беше
И крило и небо.

А ме покри неспокоен камбанине

Над три неба плочата да ми ја фрлаат.

Долу по полено, по врбацине, до срцево

Све така и ноќ и нож в плеќи забиен

Не ме уплашија векови со нож во туѓа рака

Ме плаши час со нож од рака своја во плеќи.
ПОПУСТО МАЈКО...
На К. П. Мисирков
маКОВИ 73

41

Никого веќе не смеам да окривувам за ништо
На дофат ми беше тоа искушение

Од кое, сеедно -- поразен или победник:

Ќе се вратев.

Еве, поразен сум сепак

На истоболници веќе соопштено е се

И една обична заменета е со нужна болка
Кој знае зошто откриена.

Никого веќе не смеам да окривувам за ништо.

Се враќам од бојно поле под бои на две знамиња

Скршен во коренот и далеку до секаква одмазда
против себе

Зашто сум недостоен да примам и најмал укор

Кога веќе е скршено сопственото копје на

молчење

И кога ништо освен доброто вино

не им помага на разболените од соништа

И родените за судири со нискости.
Ш АНТЕ поповски

Не завидувајте им на спокојните.

И спокојот е вино од машкост и од бол

Магла што ги покрива нештата

Лажно да им го разубави скриениот пораз.

Не завидувајте им на неспокојните. И неспокојот
е вино

Поцрно за едно признание на малодушните

Што не умеат да се вратат во измислената земја

На добрите војници на сонот.

Завидете им на бездушните, на глупите
завидете им

што истекуваат со брзите води на сомненијата

Во едно проколнато царство во кое

И боговите каењето го крштеваат за грев.

мАКОВИ 75

3.

Црна е таа судбина да се гледа со срце и не со
очи.
Само детето е твоја крв и има право на
утешување.

Зашто едни патишта свршуваат без да почнат.

И други до вистинско откривање продолжуваат.

Може е време да се говори со јазикот на
молитвата кон себе

И да се отпатува кон нови брегови

Сеедно до каде Ќе стигне кога веќе постојат

И кога туѓо е се за туѓ штом се имаш и мериш.

Бездруго, почнува бесконечноста на денот.
Каменот е незаменлив говор на јунаците.
Веќе започнува играта на крајот
И тоа е единствената болка што може би
начнуваат нови искушенија
Зашто како да се изуми дека и признанието не е
достоинство
И дека е измислено величие својата тајна
Кога само детето е твоја крв и има право на
утешувања
А тебе никој те нема и ти никого немаш
Самик... И морен!

16 днтЕ поповски

4.

Спи, почини, не буди се неверна игро на
изморените!

Подмолно рове сомнението, но, веќе е доцна.

Не се никаква маѓија мените на годишните доба

И ене веќе црвенеат трендафили.

Те молам скини го најсвежото цвеќе и украси го

Својот пат предвреме со една утеха дека не се

враќа
Бескрајното поле на болката штом веќе се изоди
И штом веќе еќ е докрајчено и глупо.

Пружи ја таа бела дланка и јужните ветрови

Ќе дојдат
Да ја скријат таа добрина не како мртво тело
Туку како убавина. Како звезда
Цо која несреќните попусто Ќе посегаат.
макоВИ Ш

5.

Те молам пружи ја таа бела дланка и не плаши се.
ЖУсамена и ноќта истрајува само една ноќ.

Се е така спокојно кај оној длабок јаз со два брега
Но, ти сепак прифати го подалечниот.

Дали да се отруе или да остане

Таква каква што е крвта на се?

Да се докрајчи со едно, макар и грешно знаме
Или пак и без него за друго да не се прифати?

Ништо веќе недостасува, сд е околу и еќ е тука.
На една јамка се обесени и она што беше и она
што е.
Ниту е делнично белото ниту ненужно црното
Во име на најпоетичната религија на
пристигањата.
Летото е нова игра и земјата некаде распукува
(Околу коренот, во рамноденицата или во летот
на птицата)
Зашто, сепак, треба да се дочека есента, сеедно
што е лоша боја
Покорно и невратнина
18 АНТЕ поповски

6.

Богата е и неповторлива играта на мените...

Нејната мудрост има еден почеток и многу
краишта

Па, сепак, --- на голина се останува

Зашто е дволична секоја игра.

Да биде честит празникот на белите мугри!
Раѓањето не е само судбина на проколнатите.
Веќе се раеполовува и летото на грозна вршидба

и маја,
Во коските начнуваат нови грозници и страв.

!
маковИ Ш

ка

Да се вратиме, бездруго да се вратиме

Никој тоа не може да го спречи.

Да живееме без богови, но, бездруго со тревки

И со многу причини да размислуваме сдуште

И пак да дојдеме до кретопатот мравките

Каде што бдеат врз сонот на изморените патници

Зеленото каде што се двои на приспива и
сонување

И каде сепак не се опстојува спокојно.

Да заминеме далеку и пак тука да бидеме
Никаде освен тука и како неделими и како
неверници

Кајшто се раѓа најдолгиот сон на беспатникот.

И каде вратот не смее да се стави на ниедно
несигурно јаже

Еве сме како луњата на последната ветрометина

До сена сонце требе да биде сосема јасно еќ.

Малку подоцна начнува најубавата ноќ.

За вистинско крштевање на презирот.
80 АНТЕ поповски

8

"оа не Ќе биде ниту порака ниту сомневање

никој нема ништо од лажните завери

Храброста е најнужно време и мигот е толку скап
Колку што е одвеќен стравот од есента.

И пролетта се враќа како поразот, ете една утеха,
За убавото нема години и без него не може да се

, умре
Допрва Ќе дојдат тие времиња во кои :
Достоинството Ќе се раѓа во коренот на цвеќето.

Тоа Ќе биде вистинска магија од сила

На мечот Ќе раецути ружа

Меѓу бреговите Ќе потече мит

А робот ќе биде уште подалеку од слободата.
маковИ и"

9.

Не бранете го ова што е. Колнете се во она
што Ќе дојде!
Денот превали и нов Ќе стигне и друг требе да се
чека!
Во крвта ни е да се презира, да се мрази племето
на пророците
На помории и последни целованија!
Не бранете, не бранете ништо што прилега на

убаво
СА постои за она што уште не постои
Све тука за она што уште не е тука
Коленичете само пред непокорот како пред
судбина!

Ете уште една добра ноќ со која се разговара,
Во сињак и зима моите прозорци гледаат,
Бездомните се родени за презир или утешувања
Заборавени крај прозорец во сињак и зима
загледани.

8 Макови
82 АНТЕ поповСКИ

10.

Мрачно е, но, во душата највеќе.

Од каменот до јамката ја барам мојата мала
звезда

Што ме загради со очај и неверства.

Се покорувам по којзнае кој пат на тој закон

И не се обидувам да изречам ниту еден збор:

Од молчењето, понекојпат, нема посилна реч.

Мрачно е, но, во душата највеќе.
Не сум поразен, но, горчината ми станува крв.
Зашто така просто е да бидеш немоќен

И зглавјето под тебе кога Ќе се плаши.

И кога зад тебе твојата сопствена сенка е готова
Да го открие патот по кој и летото одминува

Ќе те напушти и остануваш безмилосно сам. Само
болката е твоја.

Темно е, но, во душата највеќе.
Неумоливо се делам на својот крај и својот пат
што негде Ќе продолжи
Зашто и маглата и летото и душата разделена е
на две
И не обвинувајте никого што во крвта на детето |
Владее законот на мајката
И што ако ја нема -- те нема.

Да си благословена неизмислена земјо од поетите!
мАКОВИ 8

и.

Остарувам. Ете го и тоа поразно признание ако ти
треба.

Најдојдоа години и еве и со староста

Толку многу си приличиме еден на друг

И веќе не ми остана ништо

Освен горчливата тишина на усамата

И да те мразам оваа што си,

За да те создавам од твојата робија

И од траењето на вековите зад тебе.

Поземи ме поепокојно да ја минам оваа ноќ

Среќен по еден неумолив закон што остануваш

зад ед што раѓаш

Зашто никој не мисли ништо попросто од твоето
самување

И ништо повечно од законот неделима да е

Прегратката со мајката и со несреќата.

Не изнајдов таков збор со кој да те измолам

На човека, напати, и нежности му требаат и
сништа

Но, што кога веќе мора така да биде

И кога којзнае по кој пат морам да погледнам

Во оние црници

Низ кои блага ноќ ми ветува починка и поспива.

О, ти благодарам што ме удостои

со најдостоинственото боговите што те дарувале:
-- Мојата постела да биде најизмислена реч

СЕ дури не те изнајдам.

де
ЕЗ АНТЕ поповски

12.

По којзнае кој пат ми недостасувате неми.

далечни долини...
Ноќта ме стигна и зората ме остава на прозорец
усамен да чекам.

И надвор е зима и во душата глас на дивина
и чужди голини
И потем пак: у бога сам жеден за капка и сит од
полна река.

Оставете ме само оваа ноќ да владеам со светот
и со родината.

Да ја осмислам болката со мојата реч и крв
Сеедно што Ќе ме најдете мртов во дланките на
безуметвата и на вината
Но, голем што сум ваш и сеедно што не сум прв.

Оставете ме сам далеку од сите добрини и неба

Неразумно прост еднакво да мразам и сакам

Да завивам по неа како по мајка на плодот што
му треба

И на која и в земи Ќе И ја бакнувам морната рака.
млкови 85

13.

Веќе е ноќ и патот до мојата татковина
Не го доодев.

Далеку пред да се родиш

Оплодена е твојата крв со најсуровиот закон

Без исповеди и дволичења

И не размислувај ниту еден миг

Од твоето небидие -- нема поблизок пат до
татковината.

Зад оној рид
Крепко тоне којзнае кое столетие
И јужни ветрови чекаат јаболкниците ...
86 АНТЕ поповскИ

14.

Дали Ќе ме изнајде векот на кој му припаѓам
Или неук за двојничења
Ќе ме заборави?

Мал е тој евет,

Таа земја е мала

И коренот таму до болка длаби.
Зашто јас не ги измислив вистините

Туку ќрв и неделимо се мое да им бидам роб
И сќедно што така мора да биде.

Дегни со отворени очи и молчи!

За оној што освен јазикот на болката.
Не говори ниеден друг

Се симиња една долга ноќ

И преку многу планини

Некој тагува по него...
мАКОВИ „џ

15.

Ти си како крај. Нужна како корен
Што ја лачи крвта
Што го осмислува траењето...

Да си благословена бојо на поемите и на луњите.

Да си благословена слободо што ме роди да
патувам

Во една глува доба

Како судбина поразен од магли и од самина.

Во вратика распролетува полено...

Самик и далеку

Ги прекрстувам рацете и спокојно легнувам во
правостоина
88 АНТЕ поповски

16.

Оздрави ме безутешна и горка што сонот мој го
нишаш
Стигни во мојата балада болна и исконски чиста
Во твојата нестварна сенка мрачно и ропски
дишам
Во твојот горчлив аат --- чедно и пролетта листа.

Оздрави ме безутешна и горка во предел каде што

кружи

Препотопеко сонце и каде Ева твоите очи ги
носи...

Јае болен чекам... да дојдеш. Ќе се скриеме меѓу
две ружи

Болни еме, сенка ни треба и долина во која роси.

КАРАОРМАН
МАКОВИ "

Дигни се небо уште за едно небо
Да има вишнеж ножот!

Симни се земјо уште за една земја
Да остави корен маштијата!

Разридете се ридови, запрегнете ракави
Човештина начовечите по вас.

Небо -- за небо човечност надолу!
Земјо -- за земја плеќи нагоре!
9 АНТЕ поповски

2.

Од оваа црна планина
Трошка земја Ќе каснеме.

Од оваа црна планина
Надјада лута Ќе дишнеме.

Од оваа црна планина
Кон сонцето раце ќе кренеме

На погибел
В сонце дури да се најдеме!

Ако не стигнеме
Во црната трошка закопајте не,

Ако не стигнеме
во воздухот угушени побарајте не,

Ако не стигнеме
Рацете отсечете ни ги,

На сонцето однесете му ги,
Место нас

маковИ Еч

ЕН

Не гледај долу во рекана
Тоа си ти
Ќе те испијат.

Не гледај горе во гранкине
Тоа си ти
Ќе те исечат.

Не гледај никаде
Право в земи гледај

Во утробата на оваа планина легни
Длабоко закопај се
Друг да се родиш.
ВЕ ми МИНА дои ан ШИ

94 АНТЕ поповскИ

| 4.

Ела да си поплачеме
| Јас и ти јас сонуван.

Ела да се порадуваме
Ти и јас ти невиден.

Се делиме.

Бело цвеќе
| Нова грутка планина се престори.

На разделување да се прегрнеме
Јае што нестанувам
И ти што големеам

Ела.

мАКОВИ

5.

Се оптегна божилак:
Од нашата небидница до нас.
Да го прескочиме.

Стануваме грч,
Стаунваме скок,
Цела планина прескакаме.

Се наоѓаме други
Се прегрнуваме

Од таа страна осои небидницата.

Изеди се ќ нарачуваме
Не се враќаме.

95
96. АНТЕ поповски

6.

НИ недостанува уште некој
Проверете во џеповите на вашите шинели
Чии раце се греат.

Соблечете се голи
И облечете го дрвјево
Долу, во оваа црна утроба, тоцло е.

Ни недостанува уште некој
Проверете чии тела
Покриваат шинелите,

МАКОВИ 97

“.

За небо човечност се симна небото
За земја мажи порасна земјата.

Долу на чекаат ливадите
Ќе легиеме и Ќе починеме.

Грлото е на тебе
Песната е во нас

Запеј, запеј Караорман.
СОДРЖИНА

"Предговор 5
Макови 21
Македонија 31
Самуил 41
Вардар 51

Гоце Делчев 65.
опусто мајко ...
Караорман 89

МАКЕДОНСКА КНИЖЕВНОСТ

Милан Ѓурчинов.
МАКЕДОНСКИ ПИСАТЕЛИ
Александар Спасов
ЗА МАКЕДОНСКАТА
ЛИТЕРАТУРА
Димитар Митрев
КРИТИКИ И ОГЛЕДИ
Миодраг Друговац
СОВРЕМЕНИЦИ.
Влада Урошевиќ
ЗНАЦИ
Јубен Ташковски.
МАКЕДОНСКА РАПСОДИЈА
Мето Јовановски
НАТЕЖНАТИ 5ВЕЗДИ
Богомил Ѓузел.
ОдИСЕЈ ВО ПЕКОЛОТ
Димитар Солев.
СЛОВО ЗА ИГОРА
Миле Неделкоски.
ТОПЛИ БУРИ
Томе Момировски
НЕСПОКОИ
трајан Петровски
ВОДИЦИ
Бранко Пендовски
ИЗБРАНИ РАСКАЗИ
Коле Чашуле.
НОВИ ДРАМИ
Михаил Ренџов
ИЗБРАНА ПОЕЗИЈА
Петар Бошковски
ИЗБРАНА ПОЕЗИЈА
Слободан Мицковиќ
ЕСЕИ И КРИТИКИ
Теорги Старделов
ЕСЕИ И КРИТИКИ
Лазо Каровски
ИЗБРАНА ПОЕЗИЈА
Алекеандар Поповски.
ИЗБРАНА ПОЕЗИЈА
25

години од

години с

ОБО

